{
  "scrape_info": {
    "timestamp": "2025-11-11T18:30:21.397263",
    "total_entries": 1,
    "input": "doğu anadolu ruslarda kalsaydı daha iyiydi",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "doğu anadolu ruslarda kalsaydı daha iyiydi",
      "entry_id": "31743313",
      "author": "kasavetsiz kasirga",
      "date": "15.01.2013 10:55 ~ 17:28",
      "content": "geçen hafta aniden nasıl olduğunu anlayamadan yolum üç günlüğüne sarıkamış, kars, erzurum taraflarına düştü. askerliğimi erzincan da yapmış olmam dışında, doğrusu ilk kez yurdun bu kadar doğusuna gidiyorum. üç günlük turistik sayılabilecek bir gezi için gerçekten gezilip görülmesi gereken yerler buralar, muhtemelen göz kamaştıran uçsuz bucaksız beyaz örtülerin altından bahar aylarında da tarifsiz güzellikler fışkırıyordur. yalnız buralar için bahsedilmesi gereken asıl gerçeklik de, malesef kısacık geçen bahar ayları değil bitmek bilmeyen kara kış ve soğuk.\n\nyanlış bilmiyorsam ruslar bu bölgede 40 yıl kadar hüküm sürmüş ve 1917 bolşevik devrimiyle buralardan çekilmiş. ve sanıyorum o gün bu gündür de halk karakışla mücadelesini kendi başına sürdürüyor. yerel halk elbette zamanla kendisine göre mücadele yöntemleri geliştirmiş, mesela yanma ihtimali olan herşeyi yakabilme kabiliyetine erişmişler. şehri saran yanık plastik kokuları da bundan sebep olmalı. eskilerden kalma rus yapılar 120 cm kalınlığında taş duvarlarıyla halen sapasağlam duruyor. yaptıkları altyapılar da kullanılabilir durumda ve kullanılıyor. onun dışında o günden bugüne ucube tuğla binalar dışında şehirde yapılmış kayda değer hiç bir yapı da yok zaten. rusların yaptıkları asırlık lojmanların hemen yanında yükselen belki daha sadece on-onbeş yıllık toki lojmanlarının halini görmelisiniz. karşılarında heybetli taş duvarlarıyla sapasağlam yükselen rus binalarının yanında harabe gibi dururken sanki bütün olan biteni özetliyor gibiler.\n\nhalk aslında karakışla mücadelede yöntem geliştirmekten çok bir çeşit adaptasyon geçirmiş gibi. eksi 25 derecede ince bir pantolon ve kazakla yalınayak gezebilen çocuklar gördüm. yolları kardan altı ay kapalı köyler var o derece. hadi köyleri geçtim şehrin merkezinde bile kaldırımlar kesme buz erimek için baharın gelmesini bekliyorlar. her şey tabiat anaya emanet anlayacağınız.\n\nneyse bağlayayım; katıldığım bir anma töreninde ellerinde türk bayraklarıyla \"ya alla bismillah...\" diye avaz avaz bağıran karnı aç, sırtı çulsuz, ölümüne saf fakir insanları gördükçe de işte bu düşünce hasıl oldu bende. kendi kendime, ulan acaba buralar halen rusların elinde olsaydı, hiç değilse yaşamına devam edebilenler rus topraklarında azınlık vasfıyle bile olsa bundan daha iyi şartlarda yaşamazlar mıydı? diye sormadan da edemedim. şimdilerde bu insanlar kuru milliyetçilik ve din ham maddeleri ile daha ne kadar süre doyup ısınabilirler gerçekten çok merak ediyorum.\n\nkasavetsiz zamanlar diliyorum...\n\nedit: imla",
      "has_external_url": false
    }
  ]
}