{
  "scrape_info": {
    "timestamp": "2025-11-11T18:24:31.943877",
    "total_entries": 2,
    "input": "20 mayıs 1989 rus savaş jetinin trabzon'a inişi",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "20 mayıs 1989 rus savaş jetinin trabzon'a inişi",
      "entry_id": "55452654",
      "author": "frankiegoestohollywood",
      "date": "12.10.2015 06:21 ~ 13:07",
      "content": "olayın özeti: sovyet sosyalist cumhuriyetler birliği döneminde aleksandr zuyev adlı rus pilotunun bir mig-29 savaş uçağını, batıya iltica etme amacıyla, gecenin bir yarısında, türk radarlarına yakalanmadan trabzon'daki sivil havaalanına indirmesi ve yaralı halde uçaktan inip hiçkimseye farkettirmeden hastaneye gitmesi ile başlayan hadiseler silsilesi.\n\nkaynak\n\n.\n\n--- spoiler ---\n\nderleyen: tayyareci.com sitesinden haluk sevel\n\nmerkezi gürcistan sovyet sosyalist cumhuriyeti başkenti olan tiflis’te 34’üncü va (vazduşni armi=hava ordusu) bulunuyordu. 35 adet mig-29a’yı içeren bu hava ordusunun 176’ncı iap (istrebitelny aviapolk= av hava birliği) de batum’a pek uzak olmayan tskhakaya hava üssü’nde konuşlanmıştı. bu birlikte görevli olan binbaşı aleksandr m. zuyev vvs’nin (vayenni vazduşni sili= kelime karşılığı “hava savaş güçleri” olup sovyet hava kuvvetleri manasına gelmektedir) birinci sınıf savaş pilotlarındandı. ancak üstleri tarafından bozuk karaktere sahip, egoist biri olarak tanımlanıyordu. takma adı da “ cep napolyonu ”ydu. vvs deneme pilotu okulu’na müracaat etmesine rağmen kabul edilmemiş, kötü sicili nedeniyle de geçici olarak aktif görevden alınmıştı; hatta ordudan ihraç edilmesi bile düşünülüyordu. tabii bunların tamamı rus tarafının prezentasyonuydu. yukarıdaki ifadeler yefim gordon’un “ mikoyan mig-29 fulcrum ” kitabının 104’üncü sayfasında aynen yer almaktadır. zuyev ise amerikalılara daha sonra vereceği ifadelerde sağlık nedenleriyle aktif görevden uzak kaldığını söyleyecektir.\n\nbinbaşı zuyev uzun zamandır batı’ya iltica etmeyi düşünmektedir. bunun en kolay yolunun savaşa hazır durumda bekliyen, silah donanımlı qra uçaklarından birini çalmaktır. 20 mayıs 1989 akşamı elinde, içine uyuşturucu katılmış içki ve sigaralarla birlikte üsteki nöbetçi pilot arkadaşlarının yanına gelir. getirdikleri arkadaşlarına ikram edip hoşça bir vakit geçirmeye başlarlar. içki ve sigaraların içinde uyuşturucu maddeler etkisini göstermeye başlayınca emin olmak için bir süre daha bekler ve sonra ilk işi olarak telefon kablolarını keser. amacı arkadaşlarının birinin ayılıp da durumu ihbar etmesini önlemektir. odada hazır bulunan uçuş kıyafetlerinden birini giyip hazır durumda bekleyen mig-29’lardan birinin yanına gider. uçağı uçuşa hazırlamaya başlar. ancak mahaldeki nöbetçilerden biri durumdan kuşkulanır. çünkü bu hazırlık işlemlerini astsubay rütbesindeki silah ve uçak teknisyenleri yapmaktadırlar. zuyev’e bağırarak ne yaptığı sorar ve uçağın başından çekilmesini söyler. aralarında çıkan münakaşa sırasında zuyev makarov marka tabancasını çekerek ateşler. bu arada nöbetçi de kalaşnikof’unu ateşlemiştir. zuyev sol kolundan yaralanır. ancak nöbetçiyi saf dışı bırakmıştır. diğer nöbetçilerin yaklaştığını görünce uçağın kanat altı pilonlarına yüklü olan iki adet r-27 (aa-10 “alamo”) orta menzil ve dört adet r-73 (aa-11 “archer”) yakın döğüş füzelerinin uçuştan önce çıkarılması gereken koruyucu plastik başlıklarını dahi çıkaramadan uçağa binip motorları çalıştırır. hızlı bir şekilde taksiruttan pist başına gidip havalanır. tekrar geri döner. amacı ısh-301 30 mm otomatik topu ile uçuşa hazır diğer qra uçaklarına hasar vererek havalanmalarına engel olmaktır. ama silahı çalışmayınca yönünü karadeniz’e doğru çevirir. amacı denizi yalarcasına alçaktan uçup trabzon havaalanı’na inmektir. çünkü burası üsten yaklaşık 10 dakikalık mesafededir ve en güvenli iltica noktasıdır.\n\nbinbaşı zuyev’in havalanmasından sonra üste alarm verilir. üste hazır bekliyen ikinci mig-29a zuyev’in kalkışından yedi dakika sonra onu havada yakalayıp imha etmek için kalkışa geçer kalkışa geçer. yakındaki bir üsten de iki mig-29, 12 dakika sonra kalkar. her üçü de aa füzelerini aktive ederler. zuyev’i çok alçaktan uçtuğu için bulamazlar. o zaten son uçaklar kalkmadan önce türk hava sahası’na girmiştir. burada en enteresan konu tskhakaya hava üssü’nde yalnız iki adet qra uçağı olmasıdır. zuyev birini çaldığı için onu takip edebilecek tek uçak kalmış, neticede komşu üsten yardım istenmiştir.\n\nben bunun doğru olmadığına inanıyorum. türkiye’deki qra ve sas’lerin bulunduğu üsleri yıllar önce askerliğim sırasında görevli olarak gezmiştim. her üste tam donanımlı ve kalkışa hazır dört uçak bulunmaktaydı. ayrıca birkaç dakika içinde hazır hale gelebilecek dört uçak da yedekte beklemekteydi. nato ülkelerindeki durum böyle olunca rus’ların iki uçakla yetinmeleri söz konusu olamaz. bu durum rus’ların reddettikleri fakat binbaşı zuyev’in ısrarla ifade ettiği hususun daha doğru olduğunu akla getirmektedir. zuyev kalkıştan sonra üsse dönmüş, ish-301 ile yerdeki qra uçaklarını taramıştır. bundan dolayı üsten tek uçak havalanabilmiş, komşu üsten de destek istenmiştir.\n\nbiz zuyev’in macerasına kaldığı yerden devam edelim. binbaşı havaalanıyla veya türk radarları ile temas kurup iltica ve iniş müsaadesi talebinde bulunmaz. çünkü tespit edilememiştir. trabzon havaalanına yaklaşır, inişini yapar ve uçağını yolcu salonu nun doğusundaki hangarlardan birinin önüne park eder. o saatlerde havaalanı kapalıdır ve alanda tek bir silahlı nöbetçi vardır. o da herhalde “ bu saatte niye bir türk savaş uçağı geldi” diye kendi kendine soru sormuş, bir anlam veremeyip dudağını bükmüş ve görevine devam etmiştir. yaralı zuyev uçağını park ettikten sonra yürüyerek alandan çıkar; kan kaybetmektedir. amacı bir an önce bir hastaneye gidip gerekli müdahaleyi yaptırmaktır.\n\nbundan sonrasını “www.tayyareci.com” üyesi sevgili doktor azmi tellioğlu’nun ağzından dinleyelim. “ zuyev uçağını park edip havaalanını terk ettikten sonra hastaneye gitmek için bir vasıta aramaya başlar. karşısına bir taksi çıkar. gecenin o saatinde trabzon havaalanı kapalı olduğu için taksi bulmak imkansızdır. ancak bu havaalanının özel bir durumu vardır. trabzon havaalanı deniz kenarındadır ve pist denize paralel uzanmaktadır. kara tarafından da trabzon- rize karayolu geçmektedir. havaalanının yolcu girişinin karşısında dört-beş tane kasap dükkanı vardır. ama bu kasaplar bildiğiniz kasaplardan değildir. et satarlar ama esas olarak mangal verirler. trabzon’lular çoğu zaman buraya gelip kasaptan aldıkları etleri pişirir, rakıyla da kafaları bulurlar. zuyev’in havaalanı dışına çıktığında böyle bir trabzon’lu taksi şöförü efkar dağıtmak için orada demlenmekteymiş. zuyev ona birşeyler söyleyince önce anlamamış ancak el kol işaretleriyle anlaşmışlar ve neticede onu hastaneye götürmüş. o anda nöbetçi doktor bendim. kolundaki kurşun yarasına ilk müdahaleyi ben yaptım. durumu gerekli lokal mercilere bildirdim. böylece mig-29’un inişi ve binbaşı zuyev’in türkiye’ye ilticası resmen belgelenmiş oldu.”\n\naynı günün sabahı sovyetler birliği türkiye’den resmen uçağı ve binbaşı zuyev’i adi suçlu olarak geri istedi. amerikalılar da uçağın iade edilmemesi için ısrar ediyorlardı. amaçları japonya’ya iltica eden mig-25’de olduğu gibi uzun süre trabzon’da tutmak, uçağın her tarafını inceleyebilmekti. ancak türk hükümeti sovyet tarafına uçağı istedikleri zaman gelip alabileceklerini bildirdi. ilticanın üzerinden 30 saat geçtikten sonra, 22 mayıs 1989 sabahı bir ilyushin il-76 ile rus teknisyenler grubu trabzon’a geldi. bakım ve kontrolunu yapıldıktan sonra mig-29 gelen rus pilot kumandasında havalandı, türk hava sahası'nı terk edene kadar merzifon 5.ana jet üssü'nden gelen iki adet f-5a'nın refakatinde uçtu.\n\neski sovyet pilotu ve binbaşısı aleksandr zuyev amerika birleşik devletleri’ne gitmek istediğini bildirince cia ajanları refakatinde amerika’ya gitti. orada herhalde mig-29 ile ilgili bildiği her şeyi anlatmıştır. abd’li ajanların hayatlarında ilk sefer hms (helmet mounted sight-kaska monteli görüş) ile nişan ve ateş olanakları, radar kullanmaksızın 10-15 mil mesafeye kadar hedef tespit ve izleme olanağı sağlayan irst/ls (ınfrared search and tracking/laser search= ınfraruj arama ve izleme/lazer arama) ile karşılaştılaştıklarında yüzlerinin ne hal aldığını özellikle görmek isterdim.\n\nzuyev yalnız mig-29 hakında değil, kore hava yolları uçağının düşürülüşü ile vietnam’da yakalanan usaf pilotları hakkında da çok detaylı bilgiler vermiştir.\n\nkgb devamlı zuyev’i aradı. öldürmek için değil, geri götürebilmek için. ama çok yoğun bir cia koruması altındaydı; değil görüşmek yanına yaklaşmak dahi mümkün değildi. sovyetler birliği çöktükten sonra kgb de çöktü. sinirli anti-komunist kalabalık moskova’daki kgb merkez binası önündeki, kurucusu derjinski’nin heykelini, boynuna ilmik geçirircesine çelik halatla yerinden söküp bilinmeyen bir yere götürdüler. mig ve sukhoi kapitalist düzene uyarak o “en gizli” uçaklarını uluslararası havacılık fuarlarında müşteri bulabilmek amacıyla sergilemeye başladı, hem de bütün detaylarıyla. böylece zuyev de hareket serbestisine kavuştu; özel pilotluğa ve eğitmenliğe başladı. bu arada kaçış hikayesini anlatan “ fulcrum ” isimli bir de kitap yazdı.\n\n2001 yılında washington eyaletinin seattle kentinde uçuş öğretmenliği yapıyordu. 14 haziran 2001 yılında yakovlev yak-52 modeli uçakta jerry warren ile birlikte uçarken bilinmeyen nedenle uçak düştü ve her ikisi de öldü.\n\n--- spoiler ---\n\n.",
      "has_external_url": true
    },
    {
      "title": "20 mayıs 1989 rus savaş jetinin trabzon'a inişi",
      "entry_id": "70333565",
      "author": "agrali miles",
      "date": "21.08.2017 23:35",
      "content": "kale arkası zabıtları adlı kitabında kamil anahar'ın da bahsettiği olay.\n\nzamanında mesleğe başladığı güneş gazetesinin trabzonspor yazarı rahmetli mehmet tan ile o sabah havalimanına inmesi beklenen trabzonspor başkanı ve gazetenin sahibi mehmet ali yılmaz'ı karşılamaya gitmişler.\n\n\"havaalanına gittiğimizde peronda park etmiş mig-29'u görünce neredeyse küçük dilimizi yutacaktık\" diye anlattığı olayda, hemen akabinde hastaneye gitmelerini, olayın nasıl hızlıca duyulduğunu anlatmış. bir kare alabilmek için tüm şansını zorlamış hastanede ama sıkı güvenlik nedeniyle yanaşamamış bile, sadece tanıdığı bir doktordan pilotun görünümü ile ilgili bilgi alabildiğini, hatta ona rica ettiği halde fotoğraf çektiremediğini anlatıyor.\n\nakabinde ilerleyen saatlerde dönemin mit başkanı ahmet şahin'in de elinde ufak bir fotoğraf makinesiyle hastanede odasında ziyaret ettiği ve odasından çıkışta toplanan basın mensuplarına ankara'dan gelen talimatla fotoğraf çekmelerine müsaade edilmeyeceğini söylediğini anlatılıyor.\n\nbenim anlamadığım hadi hastanede pilotu çekemediler, havaalanındaki mig'i de mi çekemediler? 1989 yılı için ne muazzam bir görüntü. dilini yutacağına insan iki kare çeker, seneler sonra onu da kitapta paylaşır.\n\nbu arada hiç yok mu, var elbette trabzon'daki o mig-29'un fotoğrafı, muhtemelen ertesi gün ruslar gelince uçağın silahları sökülürken çekilmiş bir fotoğraf var o dönemin gazetelerine yansıyan ama o kadar.\n\nilginç hikaye aslında; şurada da detaylı anlatılmış: https://youtu.be/ircngfbtalg\n\nama amerika'ya sığınan mig pilotu aleksandr zuyev'un hikayesini ve 2001'deki ölümünü okuyunca; rus devleti ve istihbaratı için şu meşhur sözü revize ediyorum:\n\n(bkz: rus hesabını yarına bırakır ama yanına bırakmaz)\n\nnot: böyle bir laf yok tabii, pilot aleksandır zuyev de eceliyle, gerçek bir kazada ölmüş de olabilir elbette ama şunu biliyorum. adamlar 15-20 sene önce dağlarda kendileri ile savaşmış çeçen komutanları bile seneler sonra orada, burada bulup infaz ettiler hatta istanbul'da gözümüzün önünde yaptılar, bizde en fazla 2 dakikalık haber oldu sadece. adamlar için sanki milli mesele böyle infazların tamamlanması.",
      "has_external_url": true
    }
  ]
}