{
  "scrape_info": {
    "timestamp": "2025-11-11T17:56:38.796364",
    "total_entries": 1,
    "input": "suriyeliler neden dönmeli",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "suriyeliler neden dönmeli",
      "entry_id": "165845581",
      "author": "cezasahasinasertorta",
      "date": "30.06.2024 00:31 ~ 00:34",
      "content": "evet kabul etmek gerek bizim tarihi misyonumuz var. buna uygun davranmak zorundayız. kapının önünde kafasına bomba yağan çocukları kadınları mazlumları yaşlıları ölüme itemezsin. biz de aslında bunu yaptık. ülkeye kabul şekli denetimsizlik tartışılabilir. ama bir şey yapmadan da duramazdık. evet yardımcı olduk. ülkeye kabul ettik ama bir yerde çok büyük hata yaptık. sgk ya olan borcunu ödeyemeyen hasta türk vatandaşı devlet hastanelerinde tedavi olamıyor ve ilaç alamıyor. hasta olmamak zorunda olduğu bir yaşam biçimi hak görülmüş oluyor.\n\nytb bursları ile ülkeye üniversitelere kabul edilen hatta parasıyla tıp okuyan yabancı uyruklu öğrencilerin, türk öğrencinin alnının damarı çatlayarak giremediği bölümlere kolayca yerleşmesi adalet duygusuna vuruyor.\n\nsosyolojik manada artık daha da bilinçlenen yeni nesil türk vatandaşları bir en fazla iki çocuk sahibi olmak isterken 5-6 çocuklu suriyelileri görünce gelecek çok da parlak görünmüyor. çünkü bu çocuklar kendi okullarında dışlanmama adına gettolaşacak ya da kendilerini kabul ettirebilmek için benliklerini unutma pahasına asimile olmaya başlayacaklar. kimlik bunalımları baş gösterecek. kendi değerleriyle bizim gelenekler arasında sıkışacak ve bir yerden sonra aslında şu anda da olduğu gibi kendi cafelerine gidecekler, kendi bakkallarından alışveriş yapacaklar, kendi adamlarını istihdam edecekler. artık piyasaya hakim olmaya başlayan ve ustalaşmış olanlar, serbest piyasa içerisinde çarkın yepyeni dişlileri olarak karşımıza çıkacaklar.\n\nbeni en çok korkutan ve statülerinin sonlandırılarak kendi ülkelerine dönmelerini istememe neden olan şey ise gerçekten bağrında faşizm olmayan bu milletin yavaş yavaş arap düşmanlığına kayarak faşizanlaşma ihtimali. her şeye rağmen tarihine bağlı bir şuurla kalbi mevzularda vicdanı had safhada olan bu millet kendilerini en yüce yapan merhamet duygusunu yitirmeye başlayacak.\n\nez cümle, bu meselenin içinde en son suçlu olanlar aslında suriyeliler olmuş oluyor. çünkü doğru yapılmamış politikalar ve zaten insan nefsinde var olan bu bölge bu toprak şu kısım bana ait buraya giremezsin iç güdüsüyle toplumsal adaletsizlikler birleşirse, eğer politika üzerinde değişiklikler yapılmazsa ve onurlu güvenli şekilde geri dönüşler yapılmazsa, geçici koruma statüsü daha da uzatılırsa ve sonlandırılması için girişimler başlatılmazsa, kalbimizin belki isteyerek belki istemeyerek en derinine hançer sokmuş olacak ve vicdanımızı yitirmiş olacağız. arabın arap olmayana beyazın siyaha üstünlüğü yoktur, üstünlük takva iledir şiarı da çatırdayacak ve ırkçılık damarlarımızda kol gezecek. umarım şu anda olduğu gibi kayıtsız suriyelilerin gönderilmesi için yapılan çalışma geniş çaplı bir çalışmaya döner. daha fazla vakit kaybetmeden kardeşçe ve insanca hatta en önemlisi islamca uğurlayabilmek gerek.",
      "has_external_url": false,
      "sentiment_numeric": 2,
      "categories": [
        "XENO",
        "HATE",
        "POLICY"
      ]
    }
  ]
}