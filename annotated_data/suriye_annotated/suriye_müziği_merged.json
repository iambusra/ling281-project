{
  "scrape_info": {
    "timestamp": "2025-11-11T17:46:57.670623",
    "total_entries": 2,
    "input": "suriye müziği",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "suriye müziği",
      "entry_id": "22747029",
      "author": "pomegranatem",
      "date": "26.03.2011 21:50 ~ 21:55",
      "content": "modern arap müziği'nin iki başkenti vardır. kahire ve beyrut. tarab'ın sultanı olarak bilinen george wassouf 15 yaşında ülkesi suriye'den bu şehirlerde kariyer yapmak amacıyla ayrılmıştı. aslında şam da o sıralarda bir müzik başkentiydi. korsan müziğin başkenti. suriye'nin lübnan sınırındaki kasaba kafrun'da doğan wassouf şu sıralarda şam'da yaşıyor ve özel günlerde sahne alıyor. 2003 yılında saddam hüseyin'in doğum gününde onun için de şarkı söylemişti.\n\nşimdi biraz da linkte yer alan listenin 1 numarası yani suriye'nin 1 numaralı sanatçısı sabah fahri'den bahsedelim. fahri muvaşşah'ı popülerleştiren bunun yanında mısır tarzı yaylı çalgılar orkestrasını suriye müziği'ne eklemlendiren müzik adamı, tenordur. george wassouf, ibrahim tatlıses, kazem el saher ve ortadoğu'nun birçok şarkıcısı için ilham kaynağı olmuştur. kendisi için ortadoğu'nun gelmiş geçmiş en iyi erkek vokali olduğu yorumu rahatlıkla yapılabilir. sanatçının ada sahilleri-qadduk al mayyas performansı sabah fahri'yi ilk kez dinleyecek müzikseverler için iyi bir tanıtım performansı olabilir.\n\ndürzü kardeşler farid el atraş ve asmahan (amal el atraş) da suriye kökenlidir. el atraş ailesinin babası fahd el atraş demirci (manisa) bölgesinde vali iken osmanlı'nın yıkılacağı anlaşılır. aile 1918 yılında izmir limanı'ndan gemiyle hareket eder. valinin eşi hamiledir. asmahan işte bu gemide doğar. fransız işgaline direnişiyle tanınan al atraş ailesinin kızıdır. fransızlar ailenin evini bombalar. önce şam'a sonra beyrut'a giderler. fransızlar peşlerindedir. hayfa, filistin derken mısır'a yerleşirler. asmahan henüz 26 yaşında içinde bulunduğu aracın bir kanala uçması veya uçurulmasıyla şaibeli bir şekilde hayatını kaybeder. ölümünün ardından yine çeşitli ülke ajanlarının bu işte parmağı olduğu iddia edilir. çok güzel bir kadın olan asmahan'ın ses rengi muhteşemdi.\n\nasalah nasri müzik hayatını ülke dışında sürdüren bir diğer suriyeli şarkıcıdır. arap müziğinin gelecekteki başkenti olarak öngörülen dubai'de yaşamaktadır. sansasyonlarla dolu bir kariyere sahiptir. evliliğiyle ilgili problemler, estetik ameliyatları ve diğer sanatçılarla yaşadığı münakaşalar onu sürekli magazin gündeminde tutmuştur. rakibesi mayada el hennavi'ye artık eskidiğini ve müziği bırakmasını tavsiye etmiştir. en az asalah kadar seveni bulunan mayada ise bu tartışmayı susarak henüz başlamadan sonlandırmıştır.\n\nsuriye müziği'nin son yıllarda adını dünya çapında duyurmuş bir temsilcisi var. ülkesinde 500'e yakın albüme imza atmış ömer süleyman ülkemizdeki kürt düğünlerinden aşina olduğumuz bir müzik türüne ait eserler ortaya koymakta. bu müzik türü seattle merkezli sublime frequencies'a enteresan gelmiş olmalı ki ömer süleyman'ı dünya çapında üne kavuşturan bir anlaşma imzaladılar. sanatçının brooklyn'de amerikalı dinleyicileri nasıl coşturduğu video da izlenebilir.",
      "has_external_url": true,
      "sentiment_numeric": 4,
      "categories": [
        "CULTURE",
        "HUMAN"
      ]
    },
    {
      "title": "suriye müziği",
      "entry_id": "173754026",
      "author": "mini double",
      "date": "19.03.2025 20:52",
      "content": "ekşi sözlük'te bu zamana kadar önerilmiş bütün suriye müziği şarkılarını tek entry'de topladım. iyi dinlemeler.\n\nadet:2\n\n1. omar souleyman – haram\n2. asalah nasri - qadduk al-mayyas (arapça ada sahilleri)\n(ekşi sözlük'te bakılan son entry’ler:\n‘’ suriye müziği’’ başlığında pomegranatem tarafından 26.03.2011 21:50 ~ 21:55’te)",
      "has_external_url": false,
      "sentiment_numeric": 3,
      "categories": [
        "CULTURE",
        "NEUTRAL"
      ]
    }
  ]
}