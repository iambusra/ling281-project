{
  "scrape_info": {
    "timestamp": "2025-11-11T18:23:49.850438",
    "total_entries": 1,
    "input": "ukraynalilarin ruslardan nefret etme nedenleri",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "ukraynalilarin ruslardan nefret etme nedenleri",
      "entry_id": "138682466",
      "author": "bulentgerenler",
      "date": "12.06.2022 23:25 ~ 23:29",
      "content": "ukraynalıların ruslardan nefret etme nedenlerinden birisi: \"1933 holodomor katliamı – aç bırakarak milyonlarca ölüm\"\n\nholodomor, ukrayna dili'nde “açlıkla öldürmek” anlamına gelen bir kavram. - 1932-33 yıllarında ukrayna, kırım ve kuban bölgesinde milyonlarca insan niçin açlıktan öldü?\n- göç etmek isteyenlerin bir bölümü niçin kurşuna dizildi?\n- bütün bu kitlesel ölümlerin sebebi olan açlık neden oluştu?\n- dünyanın en önemli tahıl ambarlarından birisi ve bereketli topraklarına sahip olunan bu coğrafyada kuraklık veya doğal afetler nedeniyle mi bu açlık felaketi yaşandı?\n\nbaşlığa dönecek olursak ukraynalılar, kırım türkleri, tatar türkleri, başkurtlar nice etnik topluluklar niçin ruslardan nefret ediyor?\n\n1921 yılında bolşevik hükümeti gelir vergisini % 170 oranında artırmıştı. bu yüksek vergiyi çiftçilerin ödemesi mümkün değildi. çiftçilerin tohumlarına ve ambarlarındaki yiyecek buğdaylarına dahi el konulması sebebiyle iki yıl içinde 10 milyona yakın insan açlıktan ölmüştü! 1932 yılına gelindiğinde zaten bu dramın üzerinden 8 yıl geçmeden yeni bir felaket yaşanacaktı: holodomor katliamı.\n\nbu katliamın tarihsel sebepleri de vardı. ekim 1917 devrimi sırasında ukrayna rus çarlığı'ndan ayrılıp bağımsızlığını ilan etmiş ve 1917-1920 yılları arasında da bolşeviklerle mücadele etmiş ve mağlup olmuştu. 1928'da bütün sscb'de başlatılan kollektif üretim çiftlikleri (kolhoz) çalışmalarına ukrayna'daki çiftçiler direnmişti. çünkü, binlerce yıldır ekip biçtikleri kendi arazilerinde işçi olmak istemeyen kesimler komünizmin ortaya koyduğu bu kollektif felsefeden habersiz olarak, geleneksel üretim tarzlarına ve yaşamlarına devam etmek istiyorlardı.\n\njosef stalin, devlet başkanlığı görevinden önce milletler halk komiseri (bakanı) idi ve dünyanın en büyük topraklarına sahip bu ülkede ve yüzlerce etnik kökene sahip bir devlet olarak ukrayna ve kırım tatarlarını diğer etnisitelere göre tehdit olarak görüyordu.\n\n1928 ocak ayı başında çiftçilerin hasatlarına rejim tarafından el konulmaya başlandı. diğerlerine göre biraz daha fazla toprağı olan kesim sibirya'ya sürüldü. sayıca az olan bu kesim sibirya'ya sürülürse, diğer çiftçiler kolhoz sistemine geçebilirlerdi.\n\n1931 yılı hasadından sonra kamu çiftlikleri ve özel çiftliklerde istenilen ve hedeflenen üretim gerçekleşmemişti. 1932 baharında bölgede 100 bin civarında insan açlıktan öldü. moskova yönetimi, açlığa karşı insani önlem almak yerine 18 kasım 1932'de para cezaları yürürlüğe koydu. borçlar altındaki halkın bütün yiyecek stoklarına ve üretim aracı olarak kullandığı hayvanlara devlet tarafından el konuldu. ukrayna ve kırım'daki insanların açlığı artarken stalin, konuyu kolhoz sistemine geçiş önlemlerini daha da sertleştirdi.\n\nsadece ukrayna'yı 243 bölgeye ayırarak başlarına da \"sovyet güvenlik ajanları\" getirmesi stalin'in bakışının toplumun açlık ve gıda erişimi - üretim planlaması değil konuyu \"güvenlik sorunu olarak görmesi\" bakımından önemlidir. ayrıca, yönetimin ukrayna ve kırım'daki insanları göz göre göre açlıkla öldürerek hizaya getirmek istediği görülüyordu.\n\naralık 1932'de aynı 1921 yılı gelir vergisini ödeyemeyenlere yapıldığı gibi çiftçilerin ambarlarındaki tahıllar ve tohumlar toplanıldı. halk açlıktan kırılırken 1932'de 1,7 milyon ton, 1933'te 1,84 milyon ton buğday ülke dışına çıkarılmıştı.stalin, bu kadar insan ölürken “ukraynalılar kendilerini polonyalılardan aldığı emirle aç bırakıyorlar” demişti.\n\nukrayna, kırım ve kuban'da kollektivizasyona geçiş kanlı olmuyordu ama büyük bir dram yaşanıyordu. 1933 haziran'ında ölüm sayısı 1 milyonu geçti. resmi verilere göre 124 bin insan sibirya'ya sürüldü. ukrayna sovyet sosyalist cumhuriyeti başkanı postysev, holodomor trajedisi üzerine bir açıklama yaptı: “devrim karşıtı milliyetçi savaşın mağlup olduğunu” belirtti.\n\n1940 yılında köylülerin % 96,9'u kolhoza girdi. onlar hiç bir haktan faydalanmıyordu. 1932 yılında ülkede pasaport sitemi uygulandı ama köylülere pasaport verilmiyordu. bu durum, 1960'lara kadar sürdü.\n\n1933-45 yıllarında dünya'da açıktan en fazla ölüm ukrayna'da\n\n1991 yılında bağımsızlığını ilan eden ukrayna, bu olaylardan 61 yıl sonra bu trajediyi araştırmaya koyuldu. ukrayna milli bilim akademisi mykhailo ptukha demografi ve sosyal bilimler enstitüsü yaptığı çalışmalar sonucunda ölüm rakamlarının kesin olmamakla birlikte 3,9 milyon insanın hayatını kaybettiğini ve 600 bin bebeğin erken ölüm yaşadığını deklare etti. yaşanan bu olaylar sebebiyle kıtlık travması ve bir çok başka hastalıklar toplumda görülmeye başlandı. sscb rejiminin otoriter ve dışa kapalı olması sebebiyle bu olaylar dış dünyada duyulmadı.\n1989 yılında sscb'de orta dereceli okulların 10 sınıfları için yeni bir tarih ders kitabı müfredata girdi. bu kitapta (yu.i.korablyov, i.a. fedoseyev, yu.s. borisov) stalinizm ilk kez eleştiriliyor, stalinizmin sert ceza önlemlerinden söz edilmeye başlanıp, kollektivizasyon politikasına kurban giden insan sayısını 10 milyon olarak belirtiyordu.\n\n2003 yılında birleşmiş milletler bir beyanname yayınlayarak “70. yılında holodomor milli bir trajedi” olarak tanımladı. sscb'den ayrılan estonya, litvanya, letonya, gürcistan gibi ülkeler polonya, macaristan gibi sscb işgaline uğramış ülkeler başta olmak üzere 26 devlet “holodomor soykırımını” tanıdı.\n2008 yılında ise başkent'de kiev'de holodomor soykırım müzesi kuruldu. müzede ismi belirlenebilen açlık kurbanlarının sayısı 882.510 kişinin adı 19 cilt halinde ziyaretçilere sunuluyor.\n\n1932-33 yıllarında yaşanan bu olayların tanığı olan vasvl tsvba müzeyi ziyaretinde bu dramı anlatırken halâ ağlıyor.\n\njosef stalin, rejimin amaçlarına ulaşması için bakış açısını şu cümlelerle açıklıyordu: “bir insanın ölümü dramdır. ancak, binlerce insanın ölümü sadece istatistiktir.”\n\nleningrad üniversitesi akademisyenlerinden istatistik profesörü ıvan alekseevic kurganov'un tespitlerine göre “sadece 2. dünya savaşı'nda 66 milyon sscb vatandaşı ölmüştü”.\n\nukrayna ve kırım'da yaşanan bu tarihi olayları aktarmaya çalıştık. bu insanların neden ruslardan nefret ettiğini anlamak ve bilmek zorundayız.\ngörsel\n\nm.oğuz",
      "has_external_url": true,
      "sentiment_numeric": 3,
      "categories": [
        "HATE",
        "CRIME",
        "HUMAN"
      ]
    }
  ]
}