{
  "scrape_info": {
    "timestamp": "2025-11-11T18:07:29.168973",
    "total_entries": 1,
    "input": "ukrayna rehberi",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "ukrayna rehberi",
      "entry_id": "160493342",
      "author": "istanpool",
      "date": "10.01.2024 00:59",
      "content": "bir youtube kanalı idi. ukrayna'da yaşayan izmirli kaan abi'nin kanalı idi.\n\nkharkiv'de yaşayan türk youtuber \"ukrayna rehberi\" çok sevdiğim izmirli kaan abi'yi rusya, ukrayna'ya saldırmadan önce youtube'da takip ederdim. eşi, eşinin ailesi ve çocukları ile harkiv'de koyun yetiştiriciliği ve ticaret yapıyordu. savaş başladıktan sonra hiç içerik yüklemiyordu, hayatından da endişe ederek, kanalını ara sıra kontrol ediyordum. sonunda video yüklemiş. savaş başladıktan 3-4 hafta sonra köylerinde yan evlerine roket gelmiş ve komşuları vefat etmiş! şarapnel ile de ağaç dalı/parçası kaan abi'nin üst çenesini kırmış, kendisini kan içinde bırakmış, evinin de dörtte birini yıkmış. bahçesinde yetiştirdiği koyunların da çoğu o roketle ölmüşler!\neşinin ailesinin büyük bölümü irpin-bucha tarafında (kyiv) imiş ve sağ aile ferdi kalmamış:(\nharkiv'deki akrabalarının da çoğu maalesef öldürülmüş rusların saldırıları sonucunda. hepsinin sivil olduğunu belirtmeme gerek yok sanırım. köylerindeki sağlık merkezi, okul, kreş, hepsi yok olmuş! füzeler!!!\nen nihayetinde romanya'ya kaçmışlar, 3-4 ay arabada yatmışlar savaş biter beklentisi ile. sonunda almanya'ya sığınmışlar. ameliyat geçirmiş, rehabilitasyon süreci, şimdi tekrar hayata tutunmaya, hayat kurmaya çalışıyor eşi ve çocukları ile.\nsavaş tv'den izlendiği gibi değil, allah düşmanımın dahi başına vermesin diyor... ve ekliyor, 15-20 sene sonra savaşı hatırlayan, savaşın ne olduğunu bilen kalmayacak muhtemelen diyor, 1. ve 2. dünya savaşını hatırlayan kalmadı diyerek... çok acı bir gerçek!\n\nkaan abi kanalının adını değişmiş \"life is live\" demiş... videosunun adı da manidar; yeni bir başlangıç mı acaba?\n\nslava ukraini",
      "has_external_url": true,
      "sentiment_numeric": 4,
      "categories": [
        "HUMAN"
      ]
    }
  ]
}