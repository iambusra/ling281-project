{
  "scrape_info": {
    "timestamp": "2026-02-07T21:58:21.734454",
    "total_entries": 8,
    "input": "tr'de afgan ve suriyeli suç kartelleri oluşacak",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "tr'de afgan ve suriyeli suç kartelleri oluşacak",
      "entry_id": "169199461",
      "author": "steril agent",
      "date": "13.10.2024 10:29",
      "content": "saygı öztürk’e konuşan sedat peker önemli açıklamalarda bulundu.\nlink\n\n--- spoiler ---\nyakın çevrem de bilir. bugün yaşanacak olayları ben seneler öncesinden anlatmıştım. bu bize ait olan bir şey değil, bu insana ait bir şey. her dönemin kendine ait bir dokusu var, bir rengi var. bir çocuk diyelim ailesinin maddi imkanları yok. babası ölmüş ya da cezaevine girmiş veya bir sebeple babası ayrılmış. annesi bir yerde temizliğe gidiyor. bu çocuk en kötü gecekonduda yaşıyor ve o gecekondunun hemen yanında dev gibi gökdelenler. gecekondu burada, gökdelen burada ve o çocuğun annesi o gökdelenlerde yaşayan insanlara hizmete gidiyor. belki annesine kötü davranılıyor, belki gittiği yerlerde cinsel tacize uğruyor. o çocuk gururlu bir çocuk ve ‘ben nasıl bir adamım’ diyor. ‘o beni doğurdu, annemi nasıl kurtaramam?’ diyor. ilk eline geçen kolay parayla altına bir araba çekiyor. yaşıtlarına bakıyor, onlarda daha iyileri var. hemen onların içine girmek istiyor. önce biraz para kazanıyor. işte belki bir süre cezaevinde yatıyor, yaşı küçük olduğu için az yatıyor. sonra bakıyor altındaki araba, kıyafeti güzelleşiyor. 17-18 yaşında her imkana ulaşıyor. annesini güzel yaşatmaya çalışıyor. ‘gerekirse ben genç öleyim ama böyle mutlu öleyim\n\n3 ülkede yaşandı\n\nbu psikoloji, sadece türkiye’ye ait değil. ben dünyanın en zekisi olarak sosyolojik tespit yapıyor da değilim. bunun aynısı brezilya’da yaşandı. orada büyük kriminal suç ailelerinden güç, başka yapılara geçti. meksika’da, kolombiya’da da yaşandı. karteller gidip kendileri adam öldürmüyor. türkiye de esasen çok tehlikeli, yaşanacak bir şey daha var. devletin burada tedbir alması lazım. brezilya, meksika, kolombiya da yaşanan şeyin aynısı, ‘kötü insan doğası’ her yerde aynıdır, değişmez. türkiye’de de yaşanacak.\n\nyeni yapılar oluşuyor\n\nne mi olacak? devletten ayrılma, ordudan atılma veya mecburi hizmetini tamamlayıp ordudan ayrılan, genç, çılgın, şiddet eğilimi olan tipte bazı subay arkadaşlar var. devlette görevli olanların devreleri nasıl kolombiya da devlet içinde görev yapmış, hani bizim 28 şubat süreci filan onun gibi değil onu söylemiyorum. birkaç özel harekatçı yapıdan bahsetmiyorum. tamamen kriminal ama polisin, askerin çalışma sistemini bildiği için de yakalanmaları pek mümkün olmayan ve yapısal olarak asker kökenli veya özel harekat, polis kökenli oldukları için daha sert, radikal grupları oluşturdukları an sıkıntı büyür. aile yapımız bozulmadığı için türkiye geriden gidiyor. ama süreç hep aynı. önceden aile tarzı olanlar. ondan sonra sokakta oluşan genç gruplar. sonra da devletten ayrılmış büyük kartelleri kuran yapılar. yani şu an türkiye benim görüşüme göre üç- beş seneye kadar böyle bir yapıya evrilecek. bu genç grupları altında toplayan bu karteller oluşursa o zaman pkk’nın şehit ettiği görevli sayısından fazlasını düşünün çünkü meksika’ya kolombiya ya bakın bizim pkk’nın 40 senede şehit ettiği insan orada bir sene de kartel savaşlarında ölüyor.\n\ntürkiye’ye böyle bir tehlikenin geldiğini öngörüyorum. sorunun geleneksel bölümüne yani bizim dönemimiz nasıldı bölümüne gelirsek. milliyetçi duyguları olan, dini hassasiyetleri olan ben ve bazı arkadaşların ismi şiddetle anılıyor. yani bizim kurallarımız vardı. ama her çağın kendine ait bir sistemi var. yani bugünkü bu arkadaşları, genç arkadaşları da bu sosyolojik çöküntüyü ortadan kaldırmadan suçlayamayız. neden suçlayamayız? dediğim gibi gecekonduda büyüyor. yanında gökdelenler. zengin çocukları arabalarla gezerken o gencecik, üstünde yok başında yok. asgari ücret bile vermiyorlar. bir yerde çalışsa sigorta yapmıyorlar. şimdi bu çocuk buraya yöneldiğinde yani bunu bir de bu açıdan düşünmek gerekir. bu ortadan kaldırılamazsa, gelir adaletsizliği ve gecekondularla o gökdelenlerin aynı anda yaşayan sistemi, bu çocukların bu genç arkadaşların bu şekil daha da güçlenmeleri devam edecektir.”\n\nmet türkiye’de üretiliyor\n\nsedat peker, alkolü seven biri değil. “alkol konusunda ciddi bir kısıtlama, dini hassasiyetleri olanlar için çok doğru” diyor. kullananlar arasında “met” diye bilinen metamfetamin tarzı hapların artık türkiye’de üretildiğini belirten sedat peker, ülkemizdeki uyuşturucu kullanımının yaygınlaşmasını şöyle değerlendirdi: “met üretimi, eroin gibi büyük üretim yerlerine ihtiyaç duyan bir şey değil. bu met üretimi için 60 metrekarelik bir daire bile yeterli. eroin üretilirken çıkardığı o çok ağır koku metamfetamin üretilirken çıkıp çevreyi böyle insanların dikkatini çekecek bir yoğunlukta değil. önceden iran’dan, uzak doğu asya ülkelerinden geliyordu. bu nakliye parası ve gümrüklerden geçerken orada ayarttıkları adamlara bir para verilmesi demek bu da maliyeti yükseltiyor. şimdi adam türkiye’de üretiyor ve burada da satıyor. sadece bunun kimyasal maddesini yurt dışından getirtiyorlar.\n\nkapalı çarşıya dikkat\n\nbir de şey de çok tehlikeli. önceden suriyeliler türkiye’ye geldiğinde bunlar torbacıların yanında, torbacının alt kadrosu olarak, bir- iki gramlık paketleri dağıtıyorlardı. yani torbacılar da kendini riske atmayıp, bunları tutuyorlardı. sonra o yabancılar torbacı oldular. torbacılıktan sonra işi daha iyi öğrenip yukarıya getirdiler, bölgelere dağıtan bir konumuna yükseldiler. şimdi birçok met laboratuvarının sahipleri bu şahıslar. bunun yanında altın kaçakçılığı da önemli. suriyelileri kötülemek için söylemiyorum, sadece bir tespit yapmak için söylüyorum: suriyeli ve afganlı grupların altın kaçakçılığında kapalı çarşı’da yüzde elli kaçak altın girişi-çıkışında kontrolü ele geçirdikleri görülüyor.\n\ntürkler, piyasadan silinecek\n\ntürkiye’ye gelenler akrabalarına, yurt dışına para gönderme sistemini de ele geçirdiler. uyuşturucu paralarını, kara parayı aktarabilecek boyuta geldiler. türk gruplarını, polis çok rahat yakalayabiliyor. ama suriyeli gruplar kendi içine kapalı olduğundan polise bilgi verme veya polisin işlerine muhbir sokabilmesi de pek mümkün olmuyor. yani kriminal gruplarda 6-7 sene sonra afganlı ve suriyeliler türk gruplarının ciddi bir bölümü piyasadan sileceklerdir. yani bu da bilimsel, istatistiksel ve kendi tecrübemle yaşadığım bir şey. çok büyük bir tehlike buna dikkat çekmekte fayda var.\n--- spoiler ---",
      "referenced_content": [],
      "has_external_url": true
    },
    {
      "title": "tr'de afgan ve suriyeli suç kartelleri oluşacak",
      "entry_id": "169200778",
      "author": "cag atlanirken arada kalan adam",
      "date": "13.10.2024 11:31",
      "content": "devlet bu tarz olayların önüne geçmek için önlem almalı, şu an ülkede ciddi bir adalete inanç kalmama durumu var, 15 sabıkalı insanların sokakta dolaşması,bazı ünlülerin 1 yıl bile o kadar ağır iddialara rağmen yatmaması resmen sosyal çürümenin büyümesini arttırır oldu.\n\nbir şey palazlanıp büyüdükten sonra önlem alsan ne almasan ne,bir ton olay yaşanır.\n\nözellikle suriyeliler konusunda konuştuğu olayları ben şu an olabilir mi öyle şey acaba? diye düşündüm ve hayret ettim, kendi içlerine kapalı olduklarından yakalanamamalarına dair devletin gerekli tedbiri alması gerekli.\n\ngerekirse suriyeli muhbirlerle içlerine sokulmalı bu grupların içine ve şüpheli görünen kişilerin yanlarına.\n\ntorbacılık ve yasadışı işler yapan birine hayatının kaydırılacağına dair mesajı vermezsen 30 yıl içerde yatırmazsan, bu tarz olayları caydıramazsın.\n\ninsanlar tek bir hakları olduğunu bilmeli,tıpkı yaşam gibi.ve caymalılar.eğer kaybederse game over ekranını göreceğini bilmeliler.",
      "referenced_content": [],
      "has_external_url": false
    },
    {
      "title": "tr'de afgan ve suriyeli suç kartelleri oluşacak",
      "entry_id": "169200903",
      "author": "el x",
      "date": "13.10.2024 11:37",
      "content": "kendi ülkelerinde birlik olamayıp başka ülkelere kaçan surilerden bir cacık olmaz. çoğu aile yaşantısından uzaklasmiyor bile, akşam iş çıkışı karilariyla çocuklarıyla parklara akın ediyorlar. bakın tüm samimiyetiyle yazıyorum, suriler kadar dertsiz tasasız bir ırk görmedim, antep veya hatay'da vardır gettolari ama aynı mahallede cogalmadikca bunlardan bir s.k olmaz korkmayın. fakat afganlar tehlikeli işte, kamplarda her türlü paikopatligi gördüler, bunlara dikkat edilmelidir.",
      "referenced_content": [],
      "has_external_url": false
    },
    {
      "title": "tr'de afgan ve suriyeli suç kartelleri oluşacak",
      "entry_id": "169200957",
      "author": "cokonemlidegilzaten",
      "date": "13.10.2024 11:38 ~ 11:49",
      "content": "suç kartelleri oluşsa yine iyi, yabancı istihbarat servisleri tarafından operasyonlarda rahatlıkla kullanılabilecek iç savaş içinde büyümüş, binlerce işsiz güçsüz genç erkek var.\n\nisrail türkiye'ye saldıracak diyenler, israil'in iran'da, lübnan'da o başarılı operasyonları kimlerle yaptığını bir inceleseler keşke. tabii endişelerinde samimilerse.",
      "referenced_content": [],
      "has_external_url": false
    },
    {
      "title": "tr'de afgan ve suriyeli suç kartelleri oluşacak",
      "entry_id": "169204174",
      "author": "solert",
      "date": "13.10.2024 13:51 ~ 13:52",
      "content": "doğru oluşacak. şu an sıfır bir ve kurtlar vadisi ne altyazı ya da dublaj gelmesini bekliyorlar. sözlükte çoğu yazarın katıldığı üzere ülkenin bu hale gelmesinin başlıca nedeni dizilerin şiddeti özendirmesi. yakında bu batağa maalesef ülkedeki yabancılar da düşecek. asla unutmayın ki bizi soyan göçmenler değil türkiyeli zenginlerdir .\n\n(bkz: #168633473)\n(bkz: dizi sektörlerinin türkiye'yi bu hale sokması)",
      "referenced_content": [
        {
          "type": "entry",
          "title": "sifir-bir",
          "entry_id": "168633473",
          "author": "solert",
          "date": "24.09.2024 00:12",
          "content": "başlık yine benim hoşuma giden yasaklar faşizm değildir mantığıyla düşünen kendini aydın ve ilerici gören çomar dolmuş. bu beyinsizler istedikleri şeyin sansür olduğunun farkında değil, kafaları netflix gençlerimizi dinsiz ve eşcinsel yapıyor diyenlerle aynı şekilde çalışıyor ama sorsan kendilerini çok aydın ve ilerici görüyorlardır. adamlar daha ekranda gördükleri şeylerin gerçek olmadığını anlayamamış, kurgu kurmaca ne demek ondan bi haber gelmiş burda diziler şiddete özendiriyor halk ondan böyle oldu diye kendince parmak sallıyor. (bkz: swh)\n\nbu salakça mantıktan gidersek ülkede sadece şiddete özendirmeyen (bkz: bu ne demekse) sürekli iyi güzel şeylerin yapıldığı diziler yapılmalı ve yayınlanmalı. eminim hepinizi esir alır kötü herhangi bir karakterin olmadığı diziler.\n\ndiziyi şansa geçen hafta izleyip bitirdim, çok beğendim. türkiye standartlarının çok üstünde bir iş. hatta detaylı bir görüş entrysi yazdım kenarda duruyor, düzenleyip ekleyeceğim.",
          "has_external_url": false
        }
      ],
      "referenced_entry_ids": [
        "168633473"
      ],
      "has_external_url": false
    },
    {
      "title": "tr'de afgan ve suriyeli suç kartelleri oluşacak",
      "entry_id": "169232816",
      "author": "malizia",
      "date": "14.10.2024 12:08",
      "content": "hiç öyle suri'nin afgan'in içlerine muhbir sokmaya falan gerek yok. en ufak şüphe yallah deport, en ufak suç yallah deport, en basit asilik yallah. en işlevsel faydalı çözüm bu.\n\ntürkiye hapishaneleri zaten tıklım tıkış, afgan'lan suriyeliyi de kendi ülkeleri tıksın kendi kodeslerine.",
      "referenced_content": [],
      "has_external_url": false
    },
    {
      "title": "tr'de afgan ve suriyeli suç kartelleri oluşacak",
      "entry_id": "169232910",
      "author": "boschwolf",
      "date": "14.10.2024 12:13",
      "content": "afganlar hayatı boyunca şiddet içinde büyüdükleri için herhangi bir yerde gayri yasal bir şekilde mafyalaşmaya başlarlarsa dünya sicilya ya da rus mafyalarını mumla ararlar. düşünsenize doğduğunuz andan itibaren işgal altındasınız, akabinde taliban baskısı altındasınız ve bir yerde tutunmak için daha fazla şiddeti çekinmeden yaparsınız. suriyeli olanlar genel olarak çok kartelleşemezler eski daeş ilişkili olanlar hariç.",
      "referenced_content": [],
      "has_external_url": false
    },
    {
      "title": "tr'de afgan ve suriyeli suç kartelleri oluşacak",
      "entry_id": "169399795",
      "author": "steril agent",
      "date": "20.10.2024 01:33",
      "content": "bahadır özgür’ün 17 ekim 2024 tarihli köşe yazısının konusu.\n\n“ uzun süre sonra bir röportaj veren sedat peker’in, pek de üzerinde durulmayan bir cümlesi, yeni yükselen tehlikeyi işaretliyor. adres olarak askeri yapıları veriyor. bunun suriye merkezli ‘güvenlik’ politikalarıyla bir ilgisi bulunuyor. sokakları kuşatan yeni nesil çeteleşme ile sınırlardan akan insan, uyuşturucu, silah vb. ticaretin yarattığı yeni kartelleşme eğilimi arasında bir ilişki var.”\nlink\n\n--- spoiler ---\nsusurluk’ta karşımıza nasıl bir musibet çıktığını gösteren en çarpıcı vaka, yüksekova çetesi’ydi. özel harp eğitimi almış rütbeli askerler, polisler, korucular ve itirafçılardan oluşmuş çetenin mimarisi, dönemin siyasal rejiminin neredeyse eksiksiz bir temsiliydi. bu üniformalı çete, faaliyetleri ortaya çıkarılmasına rağmen hiç yargılanmadı.\n\nişte sedat peker’in geçen hafta sözcü gazetesinden saygı öztürk’e verdiği röportajda yer alan ve pek kimsenin üzerinde durmadığı bir paragraf, yüksekova çetesi’ni hatırlattı. ama peker’in anlattıklarına göre onu da aşan çok daha tehlikeli bir yapı yükseliyor.\n\npeki nedir bu yeni tehlike?\n\nönce bilmeyenler için hikayeyi tamamlayalım…\n\n1) yüksekova çetesi 1996’da bir faili meçhul cinayetle gün yüzüne çıktı. chp hakkari milletvekili esat canan’ın akrabası abdullah canan, bir operasyonda evlerine zarar verildiği gerekçesiyle savcılığa şikayetçi oldu. karakola çağrıldı canan. suçladığı binbaşı mehmet emin yurdakul 15 subayı odaya topladı ve canan’ı göstererek, “sizleri şikayet edenlerin elebaşı bu, iyi tanıyın” dedi. tanıklara göre canan, 17 ocak’ta bir yol çevirmesinde gözaltına alındı. resmen reddedildi. 21 şubat’ta ise yedi kurşun sıkılmış halde cesedi bulundu.\n\naylar sonra bir itirafçı, albaylardan başlayıp sıralı rütbe halinde aşağı doğru onlarca askeri, özel harekat polisini, korucuyu, bazı bürokratlar ile yerel siyasetçileri kapsayan çeteyi deşifre etti. açılan davaları süründüre süründüre 2010’da zamanaşımına uğrattılar. yargı kayıtlarına, meclis raporlarına girmiş ‘üniformalı çete’ hukuken yok sayıldı!\n\nyüksekova çetesi terörle mücadele konseptinin yarattığı özerk bir gücün, faili meçhul cinayetlerden uyuşturucu ve silah kaçakçılığına uzanan bir suç ekosistemine nasıl dönüştüğünün tipolojisiydi. bu suç makinesini ceza yasalarından muaf kılan şey ise toplumu kuşatmış, muhalifleri cendereye almış olan dönemin hakim ‘milli güvenlik’ anlayışıydı.\n\nyani suç mu rejimi yozlaştırmıştı yoksa rejim mi suçu doğurmuştu, belirsizdi. susurluk tam olarak o belirsizliğin adıydı zaten. tüm toplumu enfekte eden zehir, militarist propagandayla karartılmış memleketin coğrafi bir parçasına enjekte edilmiş, her yere oradan yayılmıştı. nihayetinde 90’ların ekonomi politiği, yüksekova çetesi’nin kılığında somutlanmıştı.\n\n2) suçun militarizasyonu\n\nbugün de neyin suç, kimin suçlu olduğunu ayıran normların yok olduğu bir belirsizlik hali var. ve yine rejimin yozlaşmasının ekonomi politiği her yanı kuşatan türlü suç ağlarında somutlanıyor. sedat peker şu sıra epey tartışılan yeni nesil çeteleşmeye dikkat çekiyor. nispeten yoksul mahallelerde bir ağacın dalları misali ağ ağ yayılıyor bunlar. tabanını fakir gençler oluşturuyor. çoğumuz gibi peker de bunun toplumsal adaletsizliğin sonucu olduğunu belirtiyor. yeni tehlikeyi de burada açığa çıkan ‘enerjiyi’ kendine bağlayabilecek yeni bir suç kartelleşmesinde görüyor.\n\nsusurluk’tan beri suç-siyaset ilişkisinin ‘sırlarına’ hakim birisi olarak söyledikleri şöyle:\n“ne mi olacak? devletten ayrılma, ordudan atılma veya mecburi hizmetini tamamlayıp ordudan ayrılan, genç, çılgın, şiddet eğilimi olan tipte bazı subay arkadaşlar var… hani bizim 28 şubat süreci filan onun gibi değil onu söylemiyorum. birkaç özel harekatçı yapıdan bahsetmiyorum. tamamen kriminal ama polisin, askerin çalışma sistemini bildiği için de yakalanmaları pek mümkün olmayan ve yapısal olarak asker kökenli veya özel harekat, polis kökenli oldukları için daha sert, radikal grupları oluşturdukları an sıkıntı büyür… yani şu an türkiye benim görüşüme göre üç- beş seneye kadar böyle bir yapıya evrilecek.”\n\nbundan önce uzun uzun suriye ve afganistan merkezli göç dalgasıyla gelen bir uyuşturucu trafiğini anlatıyor, peker. esasında bahsettiği şey, suriye’yi odağına alan ve 2011’den itibaren içeride ve dışarıda inşa edilen ‘güvenlik’ anlayışının suç alanını da evrimleştirmesi. sınırları koruma adına başlayan askeri yayılma ve çatışmanın vekalet yoluyla yürütülmesi, önce bir cihatçı otobanı açmış; ardından otoban, kaçakçılık trafiğine kavuşmuş; otobanların sayısı arttıkça da bölge kocaman bir açık suç piyasasına dönüşmüş.\n\nşimdi ucunun nerelere uzandığını henüz kestiremediğimiz bir kartelleşme süreci işliyor. peker emin bir ses tonuyla, “5-6 yıla bu tamamlanacak” diyor. şaşırtıcı mı?\n\n3) gazetece barış terkoğlu’nun yakın zamanda ortaya çıkardığı bir tümgeneralin makam aracıyla insan kaçakçılığı yapmasını hatırlayalım. sadece insan ve sadece makam aracı ile mi sınırlıdır bu ticaret? mesele tümgenerale ve makam aracına gelmişse, ortadaki yasadışılığın meşruluğunu varın siz düşünün!\n\nanlaşılan 90’ların paramiliter politikalarının içinden nasıl militarize suç organizasyonları çıkmışsa, bugünkü güvenlik anlayışından da militarize karteller doğuyor. fakat peker’in anlattıkları içinde bir cümle arada sırıtıyor. bağlamı açıklanmamış bir cümle: “28 şubat süreci filan onun gibi değil onu söylemiyorum. birkaç özel harekatçı yapıdan bahsetmiyorum.”\n\nsusurluk’ta ortaya çıkanlar ağırlıklı özel harekat merkezliydi ve çeteleşme devletin belli bir alandaki pratiğinin sonucuydu. 28 şubat’ta mgk bir kararla suç alanını belli sınırlara çekti. mesela; açık çağrı yapıldı ve peker, çakıcı gibiler kendileri gelip cezaevine girdi. susurluk yargılanmadı, cezasız kaldı ama devlet aygıtı kendi içinde çözüm üretip ortalığa saçılanları derledi, topladı, toplumun gözüne batan kısımlarını traşlayıp bir nevi ‘norm’ getirdi!\n\ngünümüzde ise rejimin bizatihi kendisinin ceza hukukundan muaf kılınmasının yarattığı normalleşmiş bir suç faaliyeti söz konusu. peker de suriye merkezli ‘sınır güvenliği’ kolonuna çarpı atıyor. “kolombiya, meksika, brezilya süreci yaşadı. biz biraz geriden geliyoruz” diyor. sokaklardaki yaygın çeteleşme ile sınırlardan yayılan ticaretin getirdiği kartelleşme arasında illiyet bağı kuruyor. bize bir los zetas profili çıkarıyor.\n\n4) askeriyeden çıkan kartel: los zetas\n\nlos zetas dünyada da müstesna bir örnek. meksika’da onlarca üniversite öğrencisini kaçırıp, kafalarını kesip, köprülere asacak kadar dehşet saçan bir şiddet makinesi. meksika ordusunda abd ve israil tarafından özel olarak eğitilmiş grupo aeromóvil de fuerzas especiales (gafe) adlı bir askeri yapının içinden evrildi. özellikle sınırlardaki uyuşturucu kaçakçılığı ile mücadelede görev almış bazı askeri birlikler, 1990’ların sonuna doğru kartellerin yüksek maaşlı korumalığını üstlenmeye başladı. ve hızla karteller için çalışan bir tür ‘paralı askere’ dönüştüler.\n\nardından kendileri kartelleşip uyuşturucu, silah, petrol kaçakçılığı başta olmak üzere akla gelebilecek her türlü suçta hakimiyet kurdular. meşhur sinaloa gibi diğer kartellerle giriştikleri savaşlarda ölenlerin sayısı belirsiz. askeri eğitimi organize suçla birleştiren, disiplinli, polis içindeki çetelerle de irtibatlı, kendi eğitim kamplarına sahip acımasız bir suç karteli. ağır darbeler yeseler de hala bu üniformalı kartel ülkenin en büyüklerinden.\n\nsuç tabana yayılıyor. yayıldıkça da şekilsizleşiyor, anlamak, mücadele etmek zorlaşıyor. bunu besleyen sosyal bir habitat var çünkü. orasını kurutmadan çözüm yok. lakin habitatın sadece tabanla sınırlı kaldığını düşünmek yanıltıcı. bir de suçun organize kısmını ilgilendiren bir habitat bulunuyor. geçmişin defalarca bize gösterdiği üzere burası ülkenin nasıl yönetildiği ile ilgili. yani bataklık sokakta değil, rejimin kendisi.\n--- spoiler ---",
      "referenced_content": [],
      "has_external_url": true
    }
  ]
}