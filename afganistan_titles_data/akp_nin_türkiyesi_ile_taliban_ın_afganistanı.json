{
  "scrape_info": {
    "timestamp": "2026-02-07T22:08:42.185628",
    "total_entries": 2,
    "input": "akp'nin türkiyesi ile taliban'ın afganistanı",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "akp'nin türkiyesi ile taliban'ın afganistanı",
      "entry_id": "176642811",
      "author": "myramis",
      "date": "08.07.2025 09:23",
      "content": "taliban 1996'da geldi, kimse direnmedi. 2021'de döndü, ses çıkmadı. türkiye'de laiklik çökerse aynısı yaşanır.\n\n1996'da taliban afganistan' da ilk kez iktidara geldiğinde büyük bir halk direnişi olmadı. çünkü toplum çoktan yorulmuştu. onlarca yıl süren savaş, işgaller, iç çatışmalar, kabile kavgaları… afgan halkı düzen istiyordu. önemli olan artık ideoloji ya da özgürlük değil, can güvenliği ve bir parça istikrardı.\ntaliban, bu “düzen” talebini kullandı. silahlıydılar ama aynı zamanda “ahlak” ve “dini” temsil ettiklerini söylüyorlardı. savaş yorgunu halkın önemli bir kısmı buna boyun eğdi. kimi korktuğu için, kimi inandığı için, kimi de başka seçeneği olmadığını düşündüğü için.\n\nkadınlar eğitimden çekildi, müzik yasaklandı, sanat sustu. ama o dönem dünya hâlâ ilgileniyordu. batı için taliban “gerici bir tehdit”ti. 11 eylül'le birlikte müdahale geldi. ama halk hafızasında şu kazındı: bir rejim yıkılabilir, ama onun arkasındaki yapı —kültür, din, gelenek— yerinde kaldığı sürece yeniden gelir.\n\n2021'de taliban yeniden döndüğünde, afganistan'da protestolar oldu, kadınlar yürüdü, bazı medya mensupları konuştu. ama bu sefer daha da kısa sürdü. çünkü insanlar zaten umudunu yitirmişti. direniş sadece fiziksel güçle değil, umutsuzlukla bastırılır. taliban bu kez neredeyse dirençsiz şekilde yeniden iktidara yerleşti.\nve dünya? birkaç haber, birkaç kınama, birkaç tweet… sonra sessizlik. afganistan bir kez daha unutuldu.\n\npeki biz?\ntürkiye'de 2002'den beri adım adım yürütülen bir dönüşüm var. eğitim sistemi, medya düzeni, yargı yapısı, aile politikaları, gençlik faaliyetleri, kadın hakları… hepsi görünüşte “halkın talepleri” diye sunularak dini referanslara teslim edildi.\ntarikatlar kurumsallaştı, imam hatip leşme yaygınlaştı, bilimden çok “itaat” öğretilmeye başlandı. kadınların giyimi tartışma konusu oldu, çocukların okul yerine kurslara gitmesi normalleşti. ve en önemlisi: buna tepki göstermek artık “ sapkınlık ” ya da “milli değerlere düşmanlık” gibi etiketlerle bastırılıyor.\n\nlaiklik hâlâ anayasada yazıyor. ama tıpkı afganistan'da anayasa varmış gibi yapılıp şeriat uygulanması gibi, bizde de laiklik kâğıt üstünde, uygulamada yok sayılıyor.\n\n1996'da afgan halkı, çok yorulduğu için taliban'a direnmedi.\n2021'de artık alıştığı için direnmedi.\nbiz de önce yoruluyoruz, sonra alıştırılıyoruz. her gün biraz daha fazla.\n\nve eğer laiklik bu toplumda gerçekten çökerse, bir sabah “nasıl oldu bu” diye sorma hakkımız olmayacak. çünkü hepimiz görüyorduk!!\n\ngörsel\ngörsel",
      "has_external_url": true
    },
    {
      "title": "akp'nin türkiyesi ile taliban'ın afganistanı",
      "entry_id": "176642905",
      "author": "sayko killer keskose",
      "date": "08.07.2025 09:29",
      "content": "21. yy'da bilim ve teknoloji dışında farklı şeyleri kovalayan her ülke sömürülmeye mahkumdur.",
      "has_external_url": false
    }
  ]
}