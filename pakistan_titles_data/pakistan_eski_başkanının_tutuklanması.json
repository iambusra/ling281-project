{
  "scrape_info": {
    "timestamp": "2026-02-07T22:02:55.834448",
    "total_entries": 1,
    "input": "pakistan eski başkanının tutuklanması",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "pakistan eski başkanının tutuklanması",
      "entry_id": "155326698",
      "author": "barbe rouge",
      "date": "05.08.2023 22:53 ~ 22:56",
      "content": "bugün bir süredir hakkında dava açılmış olan pakistan eski başbakanı (bkz: imran khan) 3 yıl hapis cezası alarak, tutuklandı. sebebi ise hükümeti döneminde aldığı hediyeler.\n\ngelelim asıl meseleye, imran khan pakistanın bağımsızlığını ilan ettiği 1947'den beri ilk kez devrilmeden beşinci yılını tamamlamak üzereyken (daha önce tüm liderler ikinci seçimini göremeden suikast, hapis vb gibi sebeplerle devrildi), apar topar bir şekilde ali cengiz oyunlarıyla seçime ramak kala anayasa mahkemesi tarafından görevden alındı. bu arada kendi ittifakından birileri de muhalefete geçerek saf değiştirdi. hemen ardında da kendisine dava açıldı (yolsuzluğun kol gezdiği bu coğrafyada bula bula hediye iki saat, bir kolye ve silah yüzünden). yerine ise hakkında yolsuzluk davaları olan ve yıllardır ingilterede kaçak yaşayan güçlü bir ailenin ferdi olan eski başbakan (bkz: navaz şerif) in kardeşi (bkz: şahbaz şerif geldi). geldiği ilk günden itibaren abisinin tekrar başbakan olacağını söylüyor o ayrı.\naile demişken pakistan 1947 den beri bir elin parmaklarını geçmeyen isimli ailelerin beş yılda bir iktidara geldiği ve askeriyenin neredeyse her şeye sahip olduğu bir ülke, bu aileler hakim oldukları eyâletlerlerde hükümet olup, devlet gibi yaşar. (en bilinenleri şerif, butto, durrani vb.)\n\nfakat 2018 temmuzunda ülkenin 71 yıllık kaderini değiştirebilecek bir hadise gerçekleşti. bu belli başlı ailelerden olmayan, modern feodalitenin dışından bir figür olan, dünya kupası kazananan takımın kaptanı eski cricket oyuncusu (bkz: imran khan) seçimi kazandı. ülke de tüm garipler, mazlumlar, sahipsizler kendilerini anlıkta olsa özgür hissetti. bir şeyler değişiyordu, değişecekti... kısa sürede 240 milyonluk ülkede ilk defa sosyal reformlar yapılıp, bireysel emeklilik benzeri adımlar atıldı, alt yapı, ulaşım, turizm çalışmalarına başlandı. her şey güzel giderken amerika bu işe el attı. hey kovboy dedi, sakinnnn!\nçünkü imran iktara geldiğinden beri çin ve rusya ile yakınlaşmış, yatırımlar almış, abd ile görüşmemişti bile. devam etti, halkına güvendi fakat olmadı, bir müdahale daha, suudi arabistan verdiği borcu geri istedi, hindistan keşmire girdi. imran devam etti, pandemi patladı, ekonomi çöktü, enflasyon uçtu. ülkede ki cemaatler ayaklandı, güçlü aileler sokağa çıktı. direndi, devam etti. çünkü seçime girdiğinde kazanacağından emindi, halk bir şekilde onu destekliyordu ve 1947'den bugüne kadar hiçbir lider ikinci seçime girememişti. ülkesinin kaderini değiştirecekti, zayıflattığı zincileri kıracak, zamanında ilk atom bombalarından birine sahip, ilk uzay ajanslarından birinin açıldığı pakistanı hak ettiği yerlere getirecekti.\nmaalesef olmadı. seçimlere bir süre kala devrildi, üstelik milyarca doların daha önce hortumlandığı bu ülkede makamında birkaç hediye kabul ettiği için. üstelik bahsi geçen hediye ve model saatler afganistan sınırında 100, 200 dolara satılıyor, düğünlerde damalatlara takılıyor.\ndevrildikten sonra da mücadele etti 1 kez uçağı, 2 kez helikopteri acil iniş yaptı, evi basıldı, mitinginde ayağından vuruldu yine devam etti ve bir gün mahkemeye evrak teslim etmek için gittiğinde yaka paça içeri atıldı. halk sokağa çıktı 1 hafta devam etti 50 ye yakın kişi öldü, tekrar serbest kaldı. aradan bir süre geçti ve partisi seçimlere girebilmek için yasal izni alamadı, aday olamadı ve bugün yeniden tutuklandı. henüz sokaklar sakin, pakistanlılar kaderlerini değiştirip değiştirmeyeceklerine yakın dönemde karar verecekler. yahut daha önce olduğu gibi bağımsız görünümlü bağımlı hayatlarına devam edecekler.\n\nkaynak 1\n\nhediyeler: görsel",
      "has_external_url": true
    }
  ]
}