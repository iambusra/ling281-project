{
  "scrape_info": {
    "timestamp": "2026-02-07T22:03:15.834612",
    "total_entries": 1,
    "input": "pakistan dışişleri bakanı'nın başına ödül konması",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "pakistan dışişleri bakanı'nın başına ödül konması",
      "entry_id": "146720815",
      "author": "sol bariyer dibinden",
      "date": "23.12.2022 15:35",
      "content": "(bkz: dünyayı kimler yönetiyor) sorusunu tekrar tekrar akla getiren fantastik bir haber.\nkimse aman onlar hintli zaten deyip dalga geçmeye kalkmasın. boşlukla tokalaşıp, ölmüş adamın toplantıda olmamasına şaşıran biden'dan, vallaha atarım nükleeri haaa diyen putin'e, ülke yönetmenin ön koşulu aklı başında olmamak sanırım.\n\npakistan dışişleri bakanı bilaval butto zerdari, hindistan başbakanı narendra modi'ye hakaret ettiği gerekçesiyle başına 20 milyon hindistan rupisi (yaklaşık 4,5 milyon tl) para ödülü konduğunu söyledi.\n\nzerdari, abd'nin önde gelen medya kuruluşlarından bloomberg'e verdiği söyleşide, başına para ödülü koyan kişinin, modi'nin iktidardaki hindistan halk partisi'nden (bjp) manupal bansal olduğunu ifade etti.\n\nuttar pradeş eyaletindeki bagpat bölgesinin liderliğini yapan bansal, zerdari'nin birleşmiş milletler güvenlik konseyi'nde (bmgk) geçen hafta yaptığı açıklamaların ardından düzenlenen protestolarda, \"bakanın kellesini getirene 20 milyon hindistan rupisi vereceğini\" söylemişti.\n\nbansal, modi'ye hakaretin kabul edilemez olduğunu belirterek, para ödülünü bizzat takdim edeceğini belirtmişti.\n\n15 aralık'ta düzenlenen ve küresel çapta artan terörizm olaylarının ele alındığı bmgk toplantısında, zerdari'yle hint mevkidaşı subramanyam cayşankar arasında tartışma yaşanmıştı.\n\njaishankar, 11 eylül saldırılarından sonra el kaide lideri usame bin ladin'in pakistan'daki abbottabad şehrinde saklandığını ve burada abd'nin düzenlediği operasyonda öldürüldüğünü hatırlatmıştı.\n\nzerdari'yse yanıt olarak, \"usame bin ladin öldürüldü ama gucerat kasabı yaşıyor ve şu anda hindistan'ın lideri\" demişti. bakan ayrıca modi hükümetini nazi almanyası'nın faşist rejimine benzetmişti.\n\npakistanlı bakanın modi'ye hitaben kullandığı bu ifade üzerine bjp yanlıları 17 aralık'ta farklı eyaletlerde protesto düzenlemişti.\n\nzerdari, son söyleşisinde açıklamalarının arkasında durarak, \"gucerat kasabı\" ifadesinin kendisine ait olmadığını ve 2002'de yaşanan gucerat ayaklanmalarındaki eylemciler tarafından kullandığını söyledi.\n\n27 şubat 2002'deki isyanda, gucerat eyaletindeki müslüman azınlıklarla hindu milliyetçileri arasında çıkan çatışmalarda 2 bine yakın kişi yaşamını yitirmişti. bu dönemde modi de eyaletin başkanlığını yapıyordu.\n\nzerdari, müslümanların kullandığı \"gucerat kasabı\" ifadesiyle modi'nin halka unutturmaya çalıştığı tarihsel olguları hatırlattığını, bunun da şahsi hakaret olmadığını savundu.\n\npakistanlı bakan, başına ödül konmasının suikast çağrısı olduğunu ve bjp'nin çizgiyi aştığını ifade etti.\n\nkaynak",
      "has_external_url": true
    }
  ]
}