{
  "scrape_info": {
    "timestamp": "2026-02-07T22:06:44.432635",
    "total_entries": 4,
    "input": "pakistanlıların atatürk sevgisi",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "pakistanlıların atatürk sevgisi",
      "entry_id": "59563410",
      "author": "cornea",
      "date": "28.03.2016 10:44",
      "content": "yaşanan son saldırıdan sonra tekrar dile getirilen bir olay.\n\nörneğini twitter aramasında da görebilirsiniz. https://twitter.com/…ch?q=pakistan ataturk&src=typd\n\nayrıca hürriyet 2007 yılında haber yapmış: http://www.hurriyet.com.tr/…a-kemal-ataturk-7705189\n\nburada bir makale: https://politicallymuslim.wordpress.com/…k-ataturk/",
      "has_external_url": true
    },
    {
      "title": "pakistanlıların atatürk sevgisi",
      "entry_id": "59564038",
      "author": "yusufcukkusu",
      "date": "28.03.2016 11:19",
      "content": "atatürk döneminde, türk tarih kurumu ve türk dil kurumu'nun düzenlediği etkinliklere bu ülkeden de temsilcilerin katıldığını, milli mücadelemizin ve kemalist devrimlerin doğu halklarına umut aşıladığını ve bu doğrultuda atatürk sevgisinin de bu coğrafya insanında yeşerdiğini biliyoruz. öyleki atatürk'e ata baba demişlerdir. yani türklerin atası.\n\nbu ülkenin bahtsızlığı sscb'nin yıkılışıdır. sovyetler'in varlığını sürdürdüğü dönemde ilerici sol hükümetlere sahip olmuştur. tıpkı afganistan gibi ve modern hayatın izlerine rastlanmaktadır. bu ülkelerde sscb'nin etkinliğini kırmak için abd-cia sürekli islamcı faşist grupları desteklemiş ve kışkırtmıştır. en bariz örneği hizbullah ve taliban dır.",
      "has_external_url": false
    },
    {
      "title": "pakistanlıların atatürk sevgisi",
      "entry_id": "107978946",
      "author": "dokuz tuglu kagan",
      "date": "28.05.2020 20:20",
      "content": "samimi bir sevgidir.\n\nislamabad’da pakistan meclisine çıkan caddenin adı: atatürk caddesi\n\npakistan’da atatürk pulları .\n\nsoyadı atatürk olan ve atatürk fotoğrafı altında pakistanlılar .\n\natatürk’e sevgisini gösteren bir pakistanlı.\n\npakistan'ın kurucusu muhammed ali cinnah 30 ağustos zaferi sonrası söyle diyor:\n\n“ne biz ne de her kıtada yaşamakta olan tutsak ve mazlum ulusları bundan sonra tutamayacaksınız. mustafa kemal ve türkler ki, kendileri için hazırlanan tabutu yayılmacıların başına geçirmişlerdir. şimdi dünyada başlarına tabutlar geçirilecek başkaları da benzer sonuçlara hazırlanmalıdırlar.” (m. ali cinnah; 11 eylül 1922 günlü açıklaması)\n\npakistanlı islam bilgini, şair ve siyasetçi muhammed ikbal’in mustafa kemal paşa’ya sesleniş şiiri şöyle:\n\nbir inilti gibiyiz, nerede o borazanlar,\nbir zamanlar atları taşırdı atlarımız,\nşimdi avlanan biziz, kırık pusatlarımız.\nkoş mustafa kemal koş, atın çatlayana dek,\nbizi tedbir mat etti, sana tedbir ne gerek...\n\natatürk'ün ölümü üzerine pakistan ulusal hareketi şöyle diyor:\n\n“atatürk’ün ölümüyle türkiye yaratıcısını, asya kahraman milliyetçilik önderini ve dünya büyük devlet adamlarından birini kaybetmiştir.” (bilal şimşir,''atatürk ve üçüncü dünya ilkeleri'', vııı. türk tarih kongresi, kongreye sunulan bildiriler, 3. cilt, ankara, 1983, s. 1933)\n\nresmi ziyaret için türkiye’ye gelen pakistan başbakanı imran han’ın anıtkabir özel defterine yazdıkları şöyle:\n\n“burada, 20. yüzyılın en büyük devlet adamlarından ve öngörülü liderlerinden gazi mustafa kemal atatürk'e saygı göstermek için bulunmak benim için büyük onur. (atatürk) türk halkına en zorlu zamanlardan birinde önderlik ederek türk ve aslında dünya tarihini değiştirdi ve dünya genelinde sömürgeciliğe karşı mücadele edenler için ilham kaynağı oldu. o cesaret, güç, direnç, hoşgörü ve bilgeliğin somut bir örneğiydi. pakistan'ın kurucusu kaidi azam muhammed ali cinnah, gazi mustafa kemal atatürk'ü'gelmiş geçmiş en büyük insanlardan biri' diye nitelemişti. pakistan hükümeti ve halkı adına gazi mustafa kemal atatürk’e en derin hayranlık ve saygılarımı iletiyorum. onun, türk milletinin bağımsızlığı ve birliği için verdiği şanlı mücadelesi, sonsuza dek tarih kitaplarında kayda geçen en parlak bölümlerden biri olarak kalacak.” kaynak\n\n1965 yılında keşmir sorunu nedeniyle hindistan’la yaptıkları savaşta bir taburlarının adı kemal atatürk taburu’dur. bölgedeki keşmirli savaşçıların kampına giderek onlarla söyleşi yapan gazeteci ömer sami coşar’ın milliyet gazetesinde yayınlanan haberi şöyle:\n\n“karaçi-keşmir-himalayalar’a bakan vadilerden birinde, derinden yer yer silah sesleri geliyor. karşı taraf hindistan işgalindeki keşmir. türk kelimesinin açtığı dar bayırdan keşmir mücahitlerinin arasına girebildim. vadide, ağaçların arasında kaybolmuş askeri bir kamp var. bir taraftan mavzerle, el bombalarıyla talim yapanlar, genç ihtiyar mücahitler. bunlar; hür keşmir’in dört bir tarafından radyonun cihad çağrısına koşanlar. ihtiyarı var, çocuk denecek yaşta olanları da var. hepsi de gönüllü.\n\nadı mahmud aziz, yaşı 16.\n\nnerelisin?\nçaper krastan.\n\nbabası şehit olmuş. şimdi evlat koşuyor. babasının yerini doldurmaya. kaydı bitti. kendisine taburunun hangisi olduğu bildiriliyor:\n\nkemal atatürk taburu.\n\nmahmut aziz silahını alıp el bombalarını takarken, gücü yettiği kadar bağırıyor: zindabat keşmir, zindabat kemal atatürk taburu. mahmud aziz, kemal atatürk taburunun 171. eri olarak ayrılırken peşine düşüyorum. sonunda sözlerini şöyle tercüme ediyorlar: kemal atatürk kimdir bilmiyorum ama taburumun adı olduğu için öğreneceğim. keşmir için, onun için döğüşeceğim. anlatıyorum atatürk’ü. bana bir resmini yollar mısın, diyor. hemen taburunun kumandanı söze karışıyor ve ‘keşmir’in evlerinde çoğunluk onun resmini bulursunuz. karanlık günlerimizde bize ışık veren o olmuştur. onun adını göklerden indirmeyeceğiz’ diyor.” (milliyet gazetesi, 26 eylül 1965)",
      "has_external_url": true
    },
    {
      "title": "pakistanlıların atatürk sevgisi",
      "entry_id": "112562131",
      "author": "senersongur",
      "date": "05.09.2020 07:04",
      "content": "pakistan'ın tamamında yaygın olan sevgidir.",
      "has_external_url": false
    }
  ]
}