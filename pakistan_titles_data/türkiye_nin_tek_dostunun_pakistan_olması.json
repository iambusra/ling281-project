{
  "scrape_info": {
    "timestamp": "2026-02-07T22:01:46.009693",
    "total_entries": 1,
    "input": "türkiye'nin tek dostunun pakistan olması",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "türkiye'nin tek dostunun pakistan olması",
      "entry_id": "176059902",
      "author": "zaptir",
      "date": "14.06.2025 22:22",
      "content": "ilk başta garip geldi belki ama yadsınamaz gerçek.\n\nbunu pek kabul etmek istemeyiz. ait olmayı istediğimiz dünya hayaline yakıştıramayız. bu asyalı, kara kuru adamlardan oluşan, yeterince modernleşememiş olduğunu düşündüğümüz, genel olarak yobaz olduğunu varsaydığımız ülke; pakistan...\n\ndiğer yandan 1. dünya savaşında ordumuza kanlı küpeler yollayan, kıbrıs'ta ve pkk'ya karşı kayıtsız şartsız yanımızda olan pakistan. önderimiz mustafa kemal atatürk'e pek hayran olan, her hareketimizi izleyen ve bizi kardeş belleyen bir halka sahip pakistan.\n\n250 milyonluk devasa bir nüfusa sahip (ki bu nüfus israil'de olsa dünya'yı fetheder, köle yapar), hindistan'a karşı hep teyakkuzda kalmış, gayet caydırıcı, geniş ve modern bir ordusu olan ve en önemlisi de nükleer başlıklara sahip pakistan...\n\nhani biz şu laik demokratik türkiye... hani akdeniz ülkesi falan...trakya... balkanlar. aman bre deryalar! oysa ki ne kadar da benziyoruz yunanlılara, italyanlara dediğinizi duyar gibiyim. hadi bunları geç, gardaş azerbaycan neden değil diye de soruyorsunuz. lakin durum bu.\n\n-hey sen! alaçatı'da tatil yapan, yunan adalarında tabak kıran, datça'da teyzelerden bal-badem alan beyaz yakalı kardeşşş.. o kalimera, caciko diyerek halay çektiğin, sirtaki oynadığın kendini benzeştirdiğin o komşu, us navy'ye ait nimitz sınıfı uçak gemilerinden kalkan f-35'ler, tam o komşularla sirtaki oynadığın ege denizinin cennet kıyılarından marmaris'te bulunan aksaz deniz üssünde ki fırkateynlerimizi bombalarken, subaylarımızı cayır cayır yakarken keyif olup uzosunu yudumlayacaktır.\n\n-ey benim anadolulu dayım teyzem... yılın hasadıyla, almanyadaki oğlundan gelen parayla umrelere haclara gitmiş amcalarım ablalarım.\no arabistan'da her birini sahabe torunu sandığınız, mübarek evliyalar sandığınız sakallı ve entarili adamlar var ya; tomahawk füzeleri malatya, kayseri, çorum semalarını falan aşıp başkentin kalbine ok gibi saplanıp ortalığı ateş çemberine çevirirken, zamzam tower'dan tavafın devam ettiği kabe'ye bakarak nargile içmeye devam edecekler.\n\n-hele sen!! kanca bıyıklı, siyah takım elbiseli, tesbihli, sert bakışlı ülkücü reisim....canım istanbul'un gerdanları, boğaz köprülerinin ayaklarına jericho ii tipi balistik füzeler saplanırken, gardaş azarbaycan'ın hiç zora gelmemiş, sayende karabağı almış ordusundan sana hiçbir fayda gelmeyecek. hem liderleri o jericho füzelerini fırlatan israil'e petrol satmaya devam edecek.... orta asya türk devletleri mi? lütfen güldürme beni...\n\n-fes takıp kendini osmanlı torunu sanan, ve türkiye'yi 3. abdulhamitin yönettiğini sanan delioğlan... gerçek osmanlı torunları şuan avrupa'da. türkçe'yi zor konuşmaktalar. saçları sarının, gözleri mavinin 50 tonu şeklinde. senin gibi gavruk değiller. eski osmanlı ülkelerinin ise maalesef kendine bile hayrı yok. ateş içindeler.\n\n-mollacı, hizbullahçı kardeş.. senin 4000 yıllık devlet gelenekli ülken molla rejimi sayesinde zaten s.ki tuttu. dost zaten hiç olmadı. hep numara peşindeydi. belasını buldu. ama keşke bulmasaydı. ne de olsa öyle böyle barış içinde olduğumuz komşumuzdu. inşallah bu belayı defeder ama zor.\n\n-ve sen nato diyen 1,25 gözlüklü akademik abi... ılmınyı, frınsı, natı... ımırika!!! geçiniz lütfen! şatobiryanınız nasıl olsun? afiyet olsun.\n\n-yeşil parkalı gominis yoldaş.. rusya dersen, lütfen git biraz tarih oku.\n\ndün rusya'nın ukrayna'ya saldırısı, bugün israil'in iran'ı resmen delik deşik etmesi gösteriyor ki artık askeri güç ve ötesinde nükleer güç hayati öneme sahiptir.\n\ntürkiye'nin tıpkı kendisi gibi sağlam götlü, nüfusu çok dost bir ülkeye, ve onun güvenilir ve dost, acıya ölüme açlığa falan alışık dayanıklı halkına... o halkın oluşturduğu geniş bir dost orduya ihtiyacı vardır. hem nükleer de var. istesek paketler gönderir...bundan iyisi şamda kayısı\n\nişte bu ülke pakistan'dır. ve tek dostumuzdur. kıymetini bilmek ve farkında olmak lazımdır.",
      "has_external_url": false
    }
  ]
}