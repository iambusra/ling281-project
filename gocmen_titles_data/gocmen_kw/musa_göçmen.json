{
  "scrape_info": {
    "timestamp": "2025-11-11T18:06:02.810829",
    "total_entries": 35,
    "input": "musa göçmen",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "musa göçmen",
      "entry_id": "8151836",
      "author": "blucuore",
      "date": "07.09.2005 14:18 ~ 15:06",
      "content": "(bkz: ukte) 1974 yılında izmir'de doğan, müzik eğitimine t.s.k mızıka okulunda başlayan ve ilk eserini 1988 yılında yazan müzik adamı. ulusal müzik ekolünün temsilcilerinden.\nilk solo albümü “ göçmen-the end ”dir. ikinci solo albümü “ synthetic age ” ise yine dmc allaturca etiketiyle piyasaya çıkmıştır.\n\neserleri devlet opera ve baleleri, cumhurbaşkanlığı senfoni orkestrası, orkestra akademik başkent ve bir çok solist ve orkestra tarafından seslendirilmiştir",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "12403593",
      "author": "la traviata",
      "date": "27.01.2008 16:12 ~ 20.08.2012 13:29",
      "content": "http://www.musagocmen.com/",
      "referenced_content": [],
      "has_external_url": true
    },
    {
      "title": "musa göçmen",
      "entry_id": "15898587",
      "author": "sungerbob",
      "date": "01.04.2009 21:07 ~ 21:08",
      "content": "sessiz şarkı isimli albümü sessiz sedasız çıkmış, müzisyen.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "20844797",
      "author": "altarinoglu yamtar",
      "date": "10.11.2010 15:58",
      "content": "gerçekten göçmen olup aynı zamanda komşumuzdur (bkz: çandarlı) aslında mibemol klarnet çalar çok da güzel gitarda çalar. ankara konur sokakda stüdyosu vardır bazı özel isimlerin yapımcılığınıda yapar . son zamanlarda trt için seslendirmeler yapar göçmen senfoni orkestrasını da es geçmeyelim. (bkz: gocso)",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "49238131",
      "author": "sirjohnfalstaff",
      "date": "17.02.2015 11:15",
      "content": "çılgın koleksiyoncu programının müziklerini yapmıştır",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "64893143",
      "author": "and the unhappy dido burns",
      "date": "21.12.2016 12:28",
      "content": "geçen pazar ankara jolly jokerde orkestrasıyla vermiş olduğu senforock konseri ile rock severlerin gönlünde taht kurmuş müzik duayeni.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "72685576",
      "author": "bir sultan hatis",
      "date": "08.12.2017 22:20 ~ 22:33",
      "content": "deli dolu bir müzik insanı, orkestra şefi. kendisi kıpır kıpır bildiğin oynuyor orkestrayı yönetirken. ee izleyicisi durur mu, durmaaaaaaz, o sanatçısı ve seyircisi ile bir yürek olup, ruhunu katıyor müziğe, gelen sese, ezgiye.\nbu akşam \"venedik'ten porsuk' a\" isimli konserini izledik musa şefin, solisti tenor ömer türkmenoğlu ile birlikte. emeklerini vermişler, gönüllerini vermişler, ruhlarını katmışlar ve sunmuşlar bizlere. venedik ve porsuk bir birlerine çok yakışmışlar, kucakladık onları ve hep birlikte coştuk, dünya insan olduğumuzu hissettik ve çok keyif aldık! çok teşekkürler hem de gönül dolusu...\nburadan sevgilerimi gönderiyorum bu güzel insana, insanın işini ve hayatı sevmesi başka bir şey di mi şefim. merak etmeyin enerjinizi değil geçirmek, akıtıyorsunuz içimize...çok sağ olun!",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "72692933",
      "author": "meccaz",
      "date": "09.12.2017 08:40",
      "content": "eskişehir’deki kısa ama muhteşem gecenin sonunda senforock’ı da eskişehir’e getireceklerinin müjdesini vermiş sıradışı şef.\n\neskişehir türkülerinin senfoniyle olan uyumu da şefin aranjmanıyla bambaşka olmuş. koca salon unutulmaz bir gece yaşadı sayesinde.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "74926748",
      "author": "bizans",
      "date": "11.03.2018 15:52",
      "content": "yeni türkiye'nin ruhunu çözmüş ve ondan gani gani faydalanmasını bilen besteci.\n\naya irini'de \"sultan bestekârlar\" isimli konserde osmanlı padişahlarının eserlerini sahnede hoplaya zıplaya yönettiği tuhaf orkestra ile icra etti.\n\nesasen konserde ne olacağı girişte sırtlarındaki büyük güğümlerden karton bir bardağa şerbet döken \"osmanlı şerbetçileri\" gösteriyordu (sinema oyuncuları ve magazin figürleri gelince sahne tamamlandı) ama 84 yaşında prof. dr. nurhan atasoy'un geldiğini görünce herhalde kötü bir şey olamaz diye bir umut besledim.\n\nlakin aya irini'de sultanların incelikli besteleri ile karşılaşacağını zanneden herkes yanıldı tabii.\n\nsultan ıı. bayezid'in eseri olsun, abdülaziz han olsun, sultan 5. murad olsun hepsi ama hepsi seyircileri eğlendirmek, onlara göbek attırmak için o güzelim eserleri bestelemişlerdi sanki.\n\nkonserin sonuna doğru şef sahnede horon tepmeye, neyzen kırmızı eteğiyle neyinden kuş sesleri çıkarmaya, seyirciler ise kutsal mabedin içinde oturdukları yerde ufaktan göbek atmaya gerdan kırmaya başlamıştı.\n\nnihayet büyük an geldi ve \"sultan bestekârlar\" konserinde sirtaki bile çalındı.\n\n\"dünyadan esintiler\" yaygarası adı altında seslendirilen eserler hiç utanma duygusu yaratmadı, seyirciler ıslık çalmaya, tempo tutmaya devam etti.\n\nsultan bestekârların yüzlerce yıllık eserleri, pop-arabesk bir yorumla sahnelendi ve kimse bundan rahatsız olmadı.\n\nbilmeden bir pop konserine gelmiş olduk.\n\nüstelik sultan bestekârlar bu ekiple dünyayı dolaşacak, çeşitli ülkelerde konserler verilecek ve insanlar sultanların eserleri eşliğinde göbek atmaya devam edecek.\n\niçimden sahneye fırlamak, \"bu ne rezalettir, size bu eserleri katletme cüretini kim veriyor?\" diye hesap sormak geldi ama bu projeye yüzbinlerce lira harcayan yönetim ekibi ön sırada göbek atmaya hazırlanırken olmayacak şeydi tabii, kimse anlamıyordu.\n\nmusa göçmen çok mutluydu, o sahnede hoplayıp zıplarken, darbuka sesleri salonu inletiyorken sadece bir iki kişi hüzünle, ağlamaklı bir halde salondan sessizce ayrıldı.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "75166264",
      "author": "ekşisözlük",
      "date": "19.03.2018 11:55",
      "content": "kendisinden gelen cevap metni aşağıdaki gibidir:\n\n\"aslında polemik içeren bu tip tartışmalı yazılar taraftarı değilim. sonuçta yaptığımız sanat.. beğenilir yada beğenilmez herkesin zevkleri farklı. ancak bizans (zaten nickinden amacı belli) isimli yazar projeyi tam olarak anlamadan bir yazı yazmış. gerçekten evlere şenlik. acaba kendisi bu tip senfonik projenin kaç ayda yazıldığının farkında mıdır? sadece 80 dakika süren bir konser notalarını basıtığınızda binlerce sayfa eder. hal böyle iken \"yeni türkiye'yi\" iyi çözdüğümü yazmış. hemen de karar vermiş araştırmadan bu adam neler yapmak ister ne amaçlar bakmadan. senede yüz konserin üzerinde etkinlik yapıyorum. hem de öyle sırtını devlete dayamadan maaş ile sanat yapan kadrolu olmadan. bu benim tercihim. herkese de saygı duyuyorum herkesin tercihi farklıdır sanat yapma yolunda. ama yazıyı hiç bilmeden okuyan birisi herhalde o akşam hiç sultan bestesi çalınmadı diyecektir. çünkü nedense yazanın, bisteki her ülkeden gelen müzisyenimiz ile sürpriz yaptığımız ülkelerin bilinen melodilerine takılmış kafası. darbuka ve ritm sesleri de çok kafasını karıştırmış. eserlerin asıllarını dinlemediği de her halinden belli. hicaz sirto, hicaz mandıra nasılda neşeli güler yüzlü eserler. ama belliki o kafasında sanatın asık yüzlü olduğunu mimlemiş. kusura bakmayın benim müziğim gülümsüyor ve insanları seviyor. ben de seviyorum. sahnedeki anlayamadığınız neşem de ondandır. aylarca uğraşın tüm dünya müzisyenleri eserleri beğensinler hayranlıkla seslendirsinler ama siz çıkın ve haksızlık eden bir yorum yazın. gerçekten yazık. hiçbir şey üretmeyen bir yapıya çekmek istediğiniz sanat yok olup gider. sadece çok üzüldüm. hem de çok. ekşi sözlük ile de irtibata geçtim. adımın altında böyle bir yorum istemiyorum diye. ama onlar da hakaret olmadığı sürece kaldıramayız diyorlar. peki böyle bir mesajın durması sizce iyiye mi hizmet ediyor. bizi daha güzele mi taşıyacak. zaten sanat üretiminin yok olma noktasına gelen ülkede bunun da yok olmasına hizmet etmek güzel mi olacak? ileride geriye dönüp baktığınızda güzel bir şey yaptığınızı düşünebilecek misiniz? tabii ki yüzlerce iyi haber ve yorum var. bir tane kötü yorum mu üretimimi durduracak? bahsi geçen tarih hocamızın beğenilerini de bugün öğrenmiş bulunuyorum. ısrarla bir yanlışımız var mı eksiğimiz var mı diye sormama rağmen. neyse belki de bu bir oyundur. nick olarak \"bizans\" kullanan birininin \"bizans oyunu\" teşekkürler.\nmusa göçmen \"",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "75280370",
      "author": "bizans",
      "date": "22.03.2018 18:03",
      "content": "amacım kaliteli müzik dinlemek, isimlerle dalga geçmek değil. şu hale bakın ki bizans müstear isminde biri klasik türk musikisini, adı musa göçmen olan birine savunma ihtiyacı duyuyor.\n\nbir kez daha derdimi yazayım da iyi anlaşılsın. oyun aramıyorum, her yerde iyi müziği, özellikle kendi özgün musikimizi arıyorum. bulduğum zaman da çok mutlu oluyorum.\n\nçöp müzik zaten her yerde bulunuyor, çöplüklerden özellikle uzak durmaya çalışarak akıl sağlığımı koruduğumu düşünüyorum. asla vaktimi saçma sapan icra tarzlarını eleştirmek için harcamak istemem. lakin, işte kandırılmak var ya o koyuyor insana.\n\n15 gün kadar evvel çalıştığım kurumda bana turkuvaz renkli bir davetiye uzatıldı. davetiyede ayasofya'dan kız kulesi'ne kadar mimari eserlerin küçük hoş bir resmi ile tırnaklı iri ve ciddi harflerle \"sultan bestekârlar\" yazıyordu. içinde bestekâr padişahlarımızın isimlerini görünce aklıma kötü bir şey gelmedi. mekân da aya irini olunca hele şüphelenmek doğru olmaz gibi geldi. (keşke biraz araştırsaymışım.)\n\neski musikinin güzelliğine eskiden beri düşkünüm. 1990'ların başında meral uğurlu'nun kasetlerini aldığım zamanki heyecanımı halen taşıyorum. o zaman böyle şeyler bulmak zordu. aslına uygun, en azından geçmişin ruhunu sızlatmayacak icradan yanayım.\n\nşükür ki (25 yıldan fazla bir zaman zarfında) çok enfes icraları yerinde, canlı dinlemek onuruna eriştim.\n\ntopkapı sarayı'nın avlusundan cerrahpaşa oditoryumu'na kadar çeşitli güzel mekânlarda, dönemin çalgılarına yer veren bezmârâ topluluğundan jordi savall'a kadar çeşitli grup ve insanlardan iyi müzik dinledim. belki musa göçmen hazretleri bilmez ama bu alanda son derece kültürlü biri müzik insanı olan emre aracı ile tanışmaktan, klasik türk ve avrupa müziği üzerine konuşmuş olmaktan da çok gurur duymuşumdur.\n\nvelhasıl iyi müziğe aşinayım. dede efendi, şevki bey, ali ufki bey, tanburi cemil, mesud cemil, niyazi sayın ve necdet yaşar hayranıyım.\n\nbenim büyük pişmanlığım o meş'um gecede aya irini'de olmaktı. bu yaşıma geldim ama insan böyle işte, ders almaya doymuyor. her şey bir tecrübe, bu nedenle bundan böyle musa göçmen adını duyduğum bir konsere gitmek gibi bir hata yapmayacağım.\n\nbir kez daha yazayım, anlamayanlar varmış; sultan bestekârlarımız bu eserleri gerdan kırmak, göbek atmak için yazmadı, hele tempo tutup eğlenmek bu zamana kadar gelen inceliklerin tam tersi bir tutumdur. asık suratla oturalım demiyorum, sadece darbukayı ııı. selim gibi padişahlara yakıştıramıyorum, yakıştıran da kültür bakanlığı'ndan, yunus emre enstitüsü'nden ödenek alıp aya irini'de el çırpmakta, rolling stones'un solisti mick jagger gibi hoplayıp zıplamakta, sultanların adının geçtiği bir yerde sirtaki çalmakta bir hata görmüyor.\n\nklasik türk müziğinde neşe de vardır eğlence de ama her şey ölçülüdür. zaten böyle zıpzıp bir konsere karşı değilim, adı \"alaturka gecesi\" olsaydı ve padişahlar da bu işe alet edilmeseydi daha iyi olurdu diye düşünüyorum.\n\ngereken ciddiyeti talep etmekte bir yanlış yok, ortada bir emek var evet ama bence heba olmuş bir emek, üzülmekten ve yazıklanmaktan başka bir şey gelmiyor elden.",
      "referenced_content": [
        {
          "type": "entry",
          "title": "meral-ugurlu",
          "entry_id": "975002",
          "author": "bizans",
          "date": "03.02.2002 19:23 ~ 21.05.2025 15:54",
          "content": "her eseri dönemine uygun ve yapmacıksız bir ses tonu ile söyleyen, klasik türk müziğinin ruhunu günümüze getiren hanımefendi. iş bankası ve kubbealtı vakfı ortak olarak eski şarkıların dönemlerinde nasıl okunduğunu belgelemek için meral uğurlu'yu seçip birkaç albüm yaptılar. abd'de faaliyet gösteren sema vakfı bir de cd çıkardı.\n\nedit: ilk cümle değiştirildi.",
          "has_external_url": false
        }
      ],
      "referenced_entry_ids": [
        "975002"
      ],
      "has_external_url": false
    },
    {
      "title": "musa göçmen",
      "entry_id": "75301011",
      "author": "musahip",
      "date": "23.03.2018 08:52",
      "content": "yeni türkiye'nin hal-i pür melalini pek çok ayrıntısıyla gözler önüne seren bir başlık burası. başlık bir müzisyenin adına açılmış. ilk maddede kısa özgeçmişi yer alyor. sonra yaptığı işlere dair bir dizi entari var. ilk beş girdi zaten salt maddi bilgi. maddi bilgi entarilerinin arkasından suserlerin hissiyatlarını dile getirdiği entariler geliyor. ankara ve eskişehir konserlerini izleyen iki suserin memnun kaldığını öğreniyoruz.\nderken ayrıntılı bir yorum eleştiri içeren bir entari gelmiş. bizans mahlaslı suser ayrıntılı ve meramını gayet açık anlatan uzunca bir entari biçmiş. bundan sekiz gün sonra da başlığın sahibi olan müzisyenin bir cevabını yayınlamış sözlük yönetimi.\nbenzer dertlerden mustarip olduğumdan da olsa gerek bizans'ın yazısından şunu anladım: türk müziğinde belli kategorideki eserlerin belli tavırlarla yorumlanmasını bekleyen bir dinleyici, aslen \"sultan bestekârlar\" konserinde, bu adın yarattığı havadan epey uzak bir anlayışla -hatta eserlerin ruhuna aykırı denebilecek biçimde- yorumlanan eserler dolayısıyla büyük bir hayal kırıklığı yaşamış. piyasa şarkılarında darbukayı kanıksadık ama sultanların meşklerinde darbukanın olmadığını ve olamayacağını bilmek için âlim olmaya gerek yok. abdülaziz'in hicaz mandıra'sının neşesini yalın klasik ve hatta düşük tempolu bir icrada bile hissetmemek mümkün değildir. şimdi ben buraya \"darbukalı hicaz mandıradan hazzetmiyorum\" diye yazıyorum. buna verilecek, \"musahip gibi bir mahlası olan birinin böyle yazması ayıp değil mi? sen neyin musahibisin?\" gibi bir cevap işte yeni türkiyenin ruhuna cuk oturuyor.\nfarzımahal fi tarihinde alaattin yavaşça'nın, münir nurettin'in ya da ruhi ayangil'in bir konserine gittim ve benzer sebeplerle benzer bir eleştiri yazısı yazdım. bu sanatkârların herhangi birinden gelen cevabın şu minvalde olabileceğini tahmin etmek çok da zor değildir: \"bir de böyle bir deneme yapalım istedik, sonuç iyi kötü beğeni topladı. onca emeğimizin boşa gitmediğine memnun kaldık. zevkiselim sahibi daha geniş bir kitleye hitap etmeyi isterdik, ama her nasılsa size hitap edememişiz. tenkitinizde sarih biçimde neyi beğenmediğinizi de anlatmışsınız, sağ olun. biz bu çalışmayı yaparken zihnimizde sizin düşündükleriniz yoktu.\" ve hatta belki kapanış cümlesi olarak, \"ama söylediğiniz şu ... ve şu ... hususuları bir dahaki deneysel çalışmamızda dikkate alacağımızı bilmenizi isterim.\"\nzira bir zamanlar adap, erkân, usul ve nezaket, bir proje için harcanan emek, mürekkep, kâğıt, nefes ve vakitten daha az değerli değildi. 80 küsur yaşındaki koskoca nurhan atasoy'un verdiği beğeni cevabının arkasında yatan da işte tam budur.\nyeni türkiye'deyse bu işler kolay, magazin gazetecisi gibi kelime oyunlarıyla konuya girerek, emeğe saygısızlıkla devam edip popüler olanın tartışılmaz üstünlüğünü hatırlatmak ve eleştireni yıkıcılıkla yaftalamak bir süredir siyasetten akademiye, basın dünyasından gündelik konuşmalara dek her yere derinlemesine işledi. şimdi sanatkârlar arasındaki bir örneğini de görmüş olduk.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "87425714",
      "author": "abi bi saniye izah edey cat kut smock",
      "date": "06.03.2019 14:45",
      "content": "\"senede yüz konserin üzerinde etkinlik yapıyorum. hem de öyle sırtını devlete dayamadan maaş ile sanat yapan kadrolu olmadan.\"\n\ndemiş kendisi. açıkça senfoni ve opera sanatçılarına hakaret ediyor, aşağılıyor(!) öte yandan bu lafları ettiği ve kendisinin bu ünü kazanmasında büyük payı olan orkestraları da özgeçmişine yazmakta bir beis görmüyor. olmaz, yanlış.\n\nayrıca şöyle de demiş; \"ekşi sözlük ile de irtibata geçtim. adımın altında böyle bir yorum istemiyorum diye.\"\n\noldu beyefendi. hiç kimse en ufak laf etmesin. dünyanın en düzeyli eleştirisine bile tahammül edemeyip yazıyı kaldırtmaya çalışmak da ne demek? geçenlerde de birisi kendisi hakkında \"hokkabaz\" dedi diye ortalığı velveleye verdi. aslında bu tabir pek de yanlış sayılmaz. hokkabazlık basit bir iş değildir. insanları alışkın olmadıkları bir şekilde şaşırtmak ve eğlendirmektir bu ve herkesin harcı da değildir. neden bu hokkabaz lafına takıldı, anlayamadım. sanırım kendisine büyük sanatçı denmesini istiyor. fakat bu yanlış bir tanımlama olurdu. nitekim kendisinin yaptığı sanat değil, şovmenliktir ve şovmenlik de çok önemlidir.\n\neserleri ve düzenlemeleri için de o küçümsediği ama kendisinden çok çok daha eğitimli orkestracıların neler düşündüğünü ben biliyorum. biraz da onların aralarına karışmaya çalışsın. gerçi onlar sırtını devlete dayayan, maaş karşılığı sanat yapan insanlar ama olsun. hasbelkader eczacıbaşı'nda solo keman eseri ile ödül almış fakat oda müziği yahut orkestra eseri ile de alabilir mi, bilemiyorum.\n\nözetle; çok başarılı bir şovmen.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "101332189",
      "author": "qokaliptus",
      "date": "31.01.2020 00:38 ~ 08:27",
      "content": "bu akşamki senforock konseri için kendisine teşekkür ettiğimiz yerinde duramayan deri pantolonlu orkestra şefi. hakikaten dediği gibi konser sonunda salondan yüzümüzde anlamsız bir tebessümle ayrıldık. sound konusunda kendisine bir eleştirim olacak eğer okuyorsa. bu akşamki konserde bas enstrümanlar pek duyulmadı belki arka sıralarda olduğumuz için belki de mekanın akustiğinden kaynaklı, bilemiyorum.\n\nbaşka metal gruplarının şarkılarını da içeren bir konsept yaratmasını da dilerim kendisinin.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "101361036",
      "author": "punchie",
      "date": "31.01.2020 16:11",
      "content": "dün akşam konserine gittik, herşey güzel hoş fakat keşke sırf deri pantolonlu, uzun saçlı, metalci tipliler diye şarkı sözlerini bile bilmeyen insanları çıkarmasaymış. konserden alınan keyfi ciddi derecede düşürdü bu durum. doruk ören'e lafım yok bu arada, gayet başarılı idi.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "101376440",
      "author": "atkisnemesi",
      "date": "31.01.2020 22:03",
      "content": "bir garip orkestra yöneticisi. bu akşamki konserde solo gitaristinin fade to black'i acımasızca yediğini duydu bu kulaklar. izlediğim en başarısız performanslar arasında ilk üçe balıklama dalar.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "102536707",
      "author": "herdemian",
      "date": "23.02.2020 23:34 ~ 24.02.2020 12:30",
      "content": "kendisini the fun time of the opera'nın orkestra şefi olarak tanıdık. birlikte gittiğim arkadaşlarımla aynı anda \"ne kadar enerjik, ne kadar pozitif\" yorumlarını yaptık. temsil sonunda da herkesle fotoğraf çekilip gülen yüzüyle hatırımızda yer etti. zaten 46 yaşında olmasına rağmen yüzünde oluşan tek kırışıklık; gülmekten gelen kaz ayakları:)) canım izmir insanı, çok memnun olduk seni tanıdığımıza. bu arada andre rieu'yu hatırlattığınızı düşünmüş benimle birlikte birçok kişi:)\n\ntemsile gelecek olursak, aslında yukarıdaki başlıkta entry girdim ama burada başka bir şey daha ekleyeceğim. bir şey farkettim ki türkiye'de herkese hitap etmeye çalışan işler yaptığınızda bazı engellerle karşılaşıyorsunuz. ilki; ortalamanın altında bir zevke sahip kişiler yaptığınız işi (film, müzik, resim vb) anlayamıyor ve gözleri kendi bayağı eserlerini görmek için can atıyor. burada örnek vermeyeceğim ama piyasadaki çokluğuna herkes aşina. ikincisi kendini daha entelektüel olarak atfeden ve ortalamaya üstten bakan kesim her şeye kusur buluyor.\n\nopera, bale nezdinde bakacak olursak türkiye'de zaten çok hazin bir tablo var. üniversite yıllarımdan beri şaşırıyorum, neden sadece 6 il? bunca konservatuar mezunu var, bu işe gönül vermiş insan var ama 81 ilin 6'sı faal. yukarıda yazan kişinin tahammülü, izlediği temsille ne kadar zorlandı bilmiyorum ama bu konularda daha çok tepkili olmamız gerektiğini düşünüyorum. zevkine saygı duyuyorum, bazen bana da hitap etmeyen temsiller oluyor ama bizzat tanımadığımız kimsenin şahsına \"faydalanmasını bilen\" diye ifadeler kullanılmasını doğru bulmadım. \"açıkça senfoni ve opera sanatçılarına hakaret ediyor, aşağılıyor(!)\" demiş biri de ve eleştiriyi düzeyli bulmuş. kadroya sahip olmamak, devletin desteği olmaksızın yine de çabalamak aşağılamak mı? sahnede kendisini izlediniz mi? birlikte çalıştığı arkadaşlarını ne kadar yücelttiğini görmeden \"showman\" yaftası da çabası. ayrıca birinin yaptığı işi ve kendisine uygunluk derecesini belirtmekle, kendisini faydacılıkla suçlamak arasında belirgin düzey farkları var. hiç unutmuyorum yıllar önce, izmir devlet opera ve balesi'nde barok dönemi bir eser beklerken modern bir uyarlamayla karşılaşmıştık, hatta önümüzde ki yaşlı teyzeler hafiften söylenerek 2.perde de çıkmışlardı. asla beğenmedik ama kimseye hakaret de etmedik.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "107881294",
      "author": "quenzim",
      "date": "27.05.2020 00:33 ~ 00:34",
      "content": "gece gece daha bi güzel geldi ..\n\nsenforock",
      "referenced_content": [],
      "has_external_url": true
    },
    {
      "title": "musa göçmen",
      "entry_id": "114656140",
      "author": "4mpermetre",
      "date": "23.10.2020 14:10",
      "content": "bir şekilde overrated kelşmesinin canlı örneği gibi gelen, becerisini (haddim değil belki ama) sorguladığım, ne bileyim nedensiz de olsa uyuz olduğum bir müzisyen-di...\n\nkendisine sosyal medya üzerinden ufak bir eleştiride bulundum. asla nezaketsizlik etmeden tabi. nazikçe yanıtladı. kabul de etti. artık uyuz olmuyorum. eleştiriye açık, efendi adam canımı yesin.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "119699047",
      "author": "yeneroglan",
      "date": "17.02.2021 22:21",
      "content": "şeflik tarafını bilmem. şovmen olabilir, bana ne. ama şunu bilirim, bir kafede çalan şarkısından yüzün etkilenip hayatımda ilk defa kafenin sahibinden çalan cd'nin adını aldım. shazam saçmalamıştı, o kadar underrated yani (overrated diyenlere gelsin bu da).",
      "referenced_content": [],
      "has_external_url": true
    },
    {
      "title": "musa göçmen",
      "entry_id": "125029271",
      "author": "eriksatie",
      "date": "25.06.2021 22:59",
      "content": "bugünkü konser gerçekten çok eğlenceliydi, kendisini tebrik ediyorum; enerjisi harika. congresium'un terası da çok iyiymiş ben ilk defa çıktım, insanlar zıpladıkça çimen kokusu sardı etrafı, pandemiden sonra ilk konser iyi geldi açıkçası.\n\nfakat ses sisteminde bir problem olduğunu düşünüyorum zira sololar asla duyulmadı, creeping death'te duyamayınca biraz düştüm açıkçası.\n\nonun dışında çok iyiydi, gençler, yaşlılar işten çıkanlar, liseliler herkes vardı, umarım güzel bir açılış olmuştur sanat camiası adına da.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "127083204",
      "author": "millennium falcon",
      "date": "19.08.2021 09:29",
      "content": "dün akşam izmir konserine iştirak ettim. genel olarak çok eğlendiğimi söylesem de, eksi yanların da olduğunu söylemek mümkün. genel olarak metallica şarkılarını böyle bir sound ile daha önce duyduğumuzdan mıdır, yoksa müzikal anlamda hali hazırda san fransico orkestrası tarafından aranjesi yapılmış olmasından mıdır, yoksa hakikaten ac/dc böyle bir sound için uygun mu değildir bilemiyorum ama bence ac/dc nin 1-2 klasikleşen şarkısı dışında çok karışık ve anlaşılmaz geldi ses.\n\nbilemiyorum belki de ses ile ilgili bir problem vardı, hatta konserin bir bölümünde seyirciler arasından sesin gelmediğini söylemeye çalışanlar oldu ama seslerini duyuramadılar sahneye. bence de özellikle ilk bölümde seyirciye göre sol taraftaki vokalin mikrofonunu baya baya kısmışlardı. tabi 4 farklı vokal olunca, hepsinin de ses renkleri, aralıkları, tarzları farklı olunca ayar geçişleri sıkıntılı olabiliyor.\n\ndediğim gibi genel olarak eğlenceli bir konser olmasıyla beraber teknik anlamda sanırım sıkıntılar vardı, elektronik sazlar, akustik sazların çok önündeydi. hatta bi ara ciddi ciddi sadece 4 kişilik bir rockband dinliyormuşuz gibi bir hava oldu.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "144424224",
      "author": "beyaz kurecik",
      "date": "28.10.2022 08:45",
      "content": "bence şahane bir insan. çoşkulu, güleryuzlu, sanatini keyifle icra eden, pozitif enerjisini salona doldurabilen ve çok yönlü yetenekleri olan sanatçi, orkestra şefi, bestekar.\nankara'da cumhuriyet konserine gittim; icim kipir kipir, umutla ve muzige doymus ruhumla ciktim salondan.\ndaha onceden cocuklar icin verdigi konsere de gitmistim. o da ayri güzeldi, egiticiydi ayni zamanda.\nhem cocuklarin gönlünü fethedebilen, hem de yetiskinlerin begenisini ve sevgisini alabilen kac sanatci vardir ki?\nhakkinda yazilanlara gercekten sasirdim; polemige girilecek biri degil bence. begenmeyen elbette olabilir ama bu denli agir elestiriyi hakketmiyor fikrimce.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "154103994",
      "author": "s671",
      "date": "02.07.2023 02:36",
      "content": "pozitif mi pozitif, creative mi creative, alçak gönüllü mü alçak gönüllü...\n\nkendisiyle on dakika geçirseniz ne demek istediğimi anlarsınız. hele ki ortak bir dil konuşuyorsanız veya ortak bir şeyler yapıyorsanız musa beyin ne kadar kaliteli birisi olduğunu daha iyi anlarsınız.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "156991823",
      "author": "zaman sokaklarda kayboluyordu",
      "date": "21.09.2023 22:27 ~ 22.09.2023 00:34",
      "content": "bu gece cso ada ankara'da 1.500'den fazla coşkulu seyirciye, orkestrası ve solistleri ile muhteşem bir senfonik rock konseri veriyor. freddie mercury'den cem karaca'ya, erkin koray'dan barış manço'ya, europe'dan metallica'ya.\n\nmusa biraderim her zamanki gibi enerjik, neşeli, dinamik, dipçik gibi. bayılıyorum bu tatlı adamın delice elektriğine!\n\nyaşa sen musa göçmen!",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "157075276",
      "author": "abidin hido",
      "date": "24.09.2023 13:32",
      "content": "hiç tanımıyordum çok güzel denk geldi ankara'da cumhuriyet senfoni orkestrasının yeni salonunda (bkz: cso ada ankara) dinledim, kısaca hem salon büyüledi hem musa ve ekibi. gerçekten kaliteli iş yapmışlar senfonik rock bir harika. yakında film müziklerinden bir kolaj hazırlıyorlarmış sabırsızlıkla bekliyorum.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "158046951",
      "author": "roma imparatoru justinianus",
      "date": "24.10.2023 08:21 ~ 09:57",
      "content": "hakkında 3 - 5 entry varken müziğini eleştiren bir yazara cevap yazmasıyla birlikte entry sayısı artan müzisyen.\ncevap yazısında devletten maaş alan bütün sanatçılara bir üstten bakış da var üstelik.\n\nklasik müzikle çok ilgili olduğum halde ismini ilk kez duydum. dolayısıyla müziğini de dinlemedim. dinleyince editlerim.\n\nedit: müzik fena değil. yabancı rock şarkıların zaten hazır armonik yapısı var. ama türkçe şarkılara oturmuş partisyon yazmış, bir emek var evet. bu armoni ve kontrpuan iyi mi olmuş kötü mü olmuş o teknik olarak tartışılır. ama daha bilimsel tartışılır yeri burası değil. (ama işte işin içinde \"senfonik\" tanımlaması geçince -yabancı rock şarkıları gibi- biraz klasik armoni duymak istiyor insan. ama türk müziği ve armoni uzun süredir iyi arkadaş olamadılar, aslında olabilirler)\n\ndaha iyi örnekler bekliyoruz. ki olacaktır...",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "161966177",
      "author": "amadeusmotsart",
      "date": "27.02.2024 20:29",
      "content": "\"film on the stage\" temalı the godfather, titanic, gladyatör, james bond gibi kült filmlerin müziklerinin senfoni orkestrası ve koreografi eşliğinde sahneleneceği 2 konserde şeflik yapacak müzisyendir.\netkinlik takvimi:\n12 mart 2024 salı, 21:00 - atatürk kültür merkezi türk telekom opera salonu\n17 mart 2024 pazar, 20:30 - şura salonu\nkaynak - tanıtım videosu - kısa kayıt",
      "referenced_content": [],
      "has_external_url": true
    },
    {
      "title": "musa göçmen",
      "entry_id": "162486744",
      "author": "bir sultan hatis",
      "date": "15.03.2024 21:24",
      "content": "bugün senforock konseri ile barış manço, cem karaca, erkin koray'ın ruhlarını fena salladık, uyandırdık ve selamlaştık hep beraber. nur içinde olsunlar.\nkendinden sonrakilere kalıcı eserler bırakmak ve o eserlerin üzerine bir şeyler katılarak sonraki nesillere tekrar sunulmak, yaşatılmak ne güzel şeymiş meğerse, bunu canlı canlı yaşadık hep birlikte. ben seyirci tarafındaydım, yıllarca dilimize plesenk olmuş bu güzel eserleri senforock ekibinin güzel sunumu ile keyifle tükettik. bravolar sizlere!\nşefim valla sen delisin, hatta zır delisin, o enerjinle, o bilginle, o yaratıcılığın ile sahneleri çok güzel dolduruyorsun, izleyenlerin ile çok güzel bütünleşiyorsun.\n\nşefim sen hep var olasın e mi!",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "170171371",
      "author": "shubuol",
      "date": "15.11.2024 00:15 ~ 00:17",
      "content": "müslüm gürses şarkılarını hakan taşıyan'in seslendireceği bir konser verecek\nmeb şura salonunda 17 ocakta.\ngitmek isteyenlerin bilgisine.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "174860098",
      "author": "hayale dalan ab",
      "date": "27.04.2025 10:11",
      "content": "dün akşam zeki müren şarkıları ile gönlümüze taht kuran orkestra şefi. sahnedeki enerjisi ile dinleyiciyi de coşturur. sürekli gülen yüzü, kıpırtısı mükemmeldi. konserin sonundaki yapay zeka ile zeki müren'i aramızda hissettirmesi peki . yeniliklere de açık . aralarda dans edenler, şarkılara eşlik edenler vs. çağlar sungur ve ferda yücekaya'nın performanslarıyla zeki müren şarkıları kulaklarımızın paslarını sildi.",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "176404746",
      "author": "zaman sokaklarda kayboluyordu",
      "date": "28.06.2025 21:26 ~ 29.06.2025 13:44",
      "content": "hayran olduğum, imrendiğim, örnek aldığım az sayıda kişilerin neredeyse tamamı benden yaşça çok büyük insanlar.\n\nmusa göçmen bir istisna. onunla yaşıtız. deli enerjisine, her daim gülen yüzüne, canlı canlı konuşmasına, müziğe olan tutkulu sevgisine, yerinde duramayan zıp zıp zıplayışına, zevkli giyimine, upuzun fit bedenine, sahnedeki coşku dolu aurasına, yaşama sevincine çok hayranım onun.\n\nsen çok yaşa biraderim! kıpır kıpır elektriğin hiç bitmesin. var ol musa göçmen!",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "179189389",
      "author": "kahraman39",
      "date": "17.10.2025 23:32",
      "content": "18 ekim 21:00 akm türk telekom opera salonu'da metallica senfonik – musa göçmen senforock biletim var 2 adet, 2. kategoriden. normalde 1600 tl, isteyene 1000 tl'ye bırakabilirim",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "179218858",
      "author": "niltt",
      "date": "19.10.2025 10:26 ~ 10:30",
      "content": "dün akşam taksim akm de metallica senforock konserine gittik ergen oğlum ve kankasıyla,eski bir metallica hayranıyım zaten, oğluma da aşıladım ve müthiş eğlendik,şahane bir enerjisi var musa göçmen'in,hatta çıkışta bir tanıdık vasıtasıyla kulise gidip tanıştık ekiple..\n\nböyle tatlı,böyle alçakgönüllü,kibar bir müzisyen de yoktur sanırım ülkemizde.\nbaşarıları da daim olsun bu konserler de....\n\noğlumla bağıra bağıra metallica şarkıları söylemek şahane bi deneyimdi...\n\nsolist zerrin hoca da galatasaray lisesi müzik öğretmeniymiş sesi çok iyiydi,tanışma fırsatı bulduk..\n\ndevamını bekliyoruz...",
      "referenced_content": [],
      "has_external_url": false
    },
    {
      "title": "musa göçmen",
      "entry_id": "179279417",
      "author": "zelmore",
      "date": "21.10.2025 22:09",
      "content": "metallica senfonik diye baslık görünce bunlar kimdir nedir diye bakmadan akm'deki konsere bilet alıp gittigim, aslında eğlendigimi bile söyleyebilecegim konserdeki orkestranın şefi.\nben (bkz: apocalyptica) tadında bir sey izleyecegiz sandım. hatta yerime oturup etrafa baktıgımda salonun yaş ortalamasının 50+ olduguna da cok emindim, derken ilk yarıda da yerimizden güzel güzel izlerken, ikinci yarıda bayağı rock'n roll gecesine döndü konu... o güzel 50+ lar ufaktan ufaktan uzadılar... salon uzun güzel kıvırcık saclı kafa sallayanlara kaldı...\nmusa şef'in enerjisi, sempatisi falan filan ben de cogunlukla aynı fikirde olarak söyleyeyim şahaneydi...\nhatta diyeyim ki konser güzeldi... şarkılar güzel yorumlanmıstı... zamanında ezberledigim metallica şarkılarını bagıra bagıra söyleme şansım oldu... ayrıca çocuklarıyla gelenler vardı, metallica müzkleriyle bulusmaları müthiş...\nşu orkestranın \"of ya cok eglendik\" temalı after party'sine katılmayı çok isterdim...\nkendileri çok eğlendiler... bunu da geçirdiler bence seyirciye...\nyine gelirseniz bu defa eski metalcilerden kim kaldı tayfası ile gitmek istiyorum:)",
      "referenced_content": [],
      "has_external_url": false
    }
  ]
}