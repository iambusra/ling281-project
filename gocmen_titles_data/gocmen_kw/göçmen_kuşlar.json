{
  "scrape_info": {
    "timestamp": "2025-11-11T18:07:59.155473",
    "total_entries": 22,
    "input": "göçmen kuşlar",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "göçmen kuşlar",
      "entry_id": "2562166",
      "author": "bilmece",
      "date": "25.03.2003 18:10",
      "content": "deveye neden boynun eğri demişler, ona da şükür allah'tan insan değilim demiş..\nhttp://www.msnbc.com/news/884633.asp?cp1=1",
      "has_external_url": true
    },
    {
      "title": "göçmen kuşlar",
      "entry_id": "6090511",
      "author": "parthenon",
      "date": "20.10.2004 17:13 ~ 17:14",
      "content": "göç eden kuşlar... düşündüren kuşlar:\nsonbahar başlarında başlamıştım ben, göçmen kuşlar ın gidişlerinin ardından, dönüşlerine dönecek beklemelere... ardlarında dökülen yaprakların içiçe geçmiş halkaları kalırdı; kenarlarında beklediğim göl yüzeylerinde beliren... avuçlarımdaki çizgiler rotalarını gösteriyor diye anlatmıştım küçük bir çocuğa seneler önce. gözleri ışıldayarak dinlemişti beni. aynı ışıkları çakarak sormuştu sonra: avuç kenarların ufuk çizgisi mi? en son oraya mı varıyor tüm kuşlar?\" diye...\nöylece, şaşkın ve sessiz kalakalmıştım; şimdilerde anlıyorum... vardıkları hiçbir yer yok kuşların! göç ettikleri tarafta da durmaksızın bekleyen, bir başkası var... kuşları izleyen... göl yüzeyindeki halkaların içinden mi çıkıyor yapraklar? yoksa yapraklar düşünce mi oluşuyor dalgalar? bilemeyen... ve kuşlar, kanatlarında sonbaharı mı yoksa ilkbaharı mı taşıyor karar veremeyen; bir başkası var avuçlarımın ufkunda oturan... aşağı çevirsem ellerimi; geceyi görüyor, yukarı çevirsem gündüzü yaşıyor... gözyaşlarım aktığında yağmur yağıyor üzerine... kuşlar nereden çıkıyor bilemiyorum... nasıl ona ulaşıyor bulamıyorum... gözleri ışıklı çocuk çizgileri takip etmeyi bilmiyor... peşlerinden gidemiyoruz kuşların. avuçlarımın ufkunda oturan da çıkamıyor bir türlü yola... öyle ya, belli değil ne zaman rüzgara dönüp yüzümü; ellerimi yana açıp rüzgar a karşı duracağım. ufuk çizgisi zor dayanıyor, yüreğim zor duruyor da yerinde (rüzgara uymamak için); onun elleri nasıl tutunmaya yetsin? nasıl kayıp düşmesin rüzgarın peşinden dünyaya... gitmek istediği yer avuç içlerimken göçmen kuşların peşi sıra; göl kenarlarıyken gitmek istediği...\nküçücük ken yaramazlıklarımı, ama en çok da güzel haberleri annem e taşıyan kuşlar geliyor sonra aklıma... küçük yeğen imin konuşabileceği zamanları beklemeye karar veriyorum... belki bir iki tanesi fısıldamıştır kulağına; \"yaramazlık yap şimdi bahara kadar; biz \"..........\"ya kadar gidiyoruz ve çiçeklenmiş ağaçları gördüğünde dönmüş olacağız\" diye... ve belki o zaman ismini bilirim avuçlarımın ufkunun; gözleri ışıklı çocuğa bulacağı yerin adını vermek üzere.\nbelki de o zaman büyü bozulur, kuşların dili çözülür, rota gerekmez, kanat larımız geri verilir; solungaçlarımız geri verilir; saçlarımız denize -ruhumuz rüzgara salınır;\n\nbahar dediğin iki yüzlü mevsim bir yanı güz (bkz: sonbahar) - bir yanı ilkyaz (bkz: ilkbahar) ...\ndur mak olmayınca bir yerlerde, göç mek de olmaz!",
      "has_external_url": false
    },
    {
      "title": "göçmen kuşlar",
      "entry_id": "8366723",
      "author": "lusas",
      "date": "14.10.2005 09:50",
      "content": "sevilesi kuşlar-dı. pek çok şarkıya, şiire, masala konu olmuşlardır. şu an herkesin korkulu rüyası kuş gribi (kuş vebası) taşıyıcıları. bundan bir önce de kırım kongo kanamalı ateşi hastalığı na neden olan kene lerin taşıyıcısıydılar. sırada neyi taşıyacakları ya da onlara neyin taşıtılacağı endişeyle beklenmektedir.",
      "has_external_url": false
    },
    {
      "title": "göçmen kuşlar",
      "entry_id": "14611895",
      "author": "ddk",
      "date": "17.12.2008 00:57",
      "content": "göçerken gördüğüm kuşlardır. molada öyle saf saf dışarda dururken havada bir karartı oluştu. gökyüzüne bir baktım, bir sürü kuş geçiyor. aralarından birkaç haylaz kuş ise dans ede ede gidiyorlardı. ne dansı demeyin, bariz dans ediyorlardı. bir grup kuş öne geçiyor, kısa bir süre sonra diğer grup onların sağından ve solundan öne geçiyor, alçalıyorlar, yükseliyorlar, ne bilim kuş dansı yapıyorlardı işte.. molamı şenlendirdiler, popomun ağrısını unutturdular, izleyen insanları kısa süreli mutluluk yaşattılar. yaşasın göçmen kuşlar, kahrolsun kapitalizm (bkz: swh) .",
      "has_external_url": false
    },
    {
      "title": "göçmen kuşlar",
      "entry_id": "21580171",
      "author": "gumuskavak",
      "date": "11.01.2011 00:12",
      "content": "göçmen kuşları baharda\nçiziyorlar dünyayı boşukta\nözgürlükleri kanatları\nkanatları özgürlükleri\n\nbir senfoni gibi çalıyorlar\nbaharın şarkısını\ngöçmen kuşları\nbaharımın kuşları",
      "has_external_url": false
    },
    {
      "title": "göçmen kuşlar",
      "entry_id": "27417110",
      "author": "koyumavi",
      "date": "15.02.2012 12:34 ~ 27.02.2012 18:24",
      "content": "gökyüzünde sıra sıra\ndizildiniz ufuklara\ngöçmen kuşlar güzel kuşlar\nyine gelin ilkbahara\n\ntürkülerle gidersiniz\nkim gösterir size yol iz\nürkütmez mi kalbinizi\nyüce dağlar coşkun deniz\n\ngibi sözleri olan hüzünlü bir çocuk şarkısıdır, taaa 70'li yıllar ın başından, o gün bu gündür ne zaman aklıma düşse burnumun direği sızlar, keşke nota bilseydim de aktarabilseydim, benimle birlikte yitip gidecek şarkı...",
      "has_external_url": false
    },
    {
      "title": "göçmen kuşlar",
      "entry_id": "29046450",
      "author": "arboga nehrinin kiyisinda uyuyan adam",
      "date": "19.06.2012 09:35",
      "content": "marianne fredriksson'un türkçeye çevrilmiş bir romanı.",
      "has_external_url": false
    },
    {
      "title": "göçmen kuşlar",
      "entry_id": "32845974",
      "author": "indocilis",
      "date": "24.03.2013 01:27 ~ 01:28",
      "content": "bugün (bkz: artık dün) izmir semalarında görülen kuşlardır. dün (bkz: artık evvelsi gün) izmir'in dağlarında görülen papatya ve gelinciklerle beraber, insanın gönlünde bahar filizi açtıran kuşlardır da hem. leylek miydiler, bilemedim.",
      "has_external_url": false
    },
    {
      "title": "göçmen kuşlar",
      "entry_id": "54506054",
      "author": "koyumavi",
      "date": "03.09.2015 00:28 ~ 00:41",
      "content": "taner akyol'un müziğini yaptığı ibrahim karaca'nın sözlerini yazdığı şarkı, yunanca sözlerle paolia adıyla maria farantouri de seslendirmiştir .\nadını verdim oğul durgun göllere\ndüşmeyesin diye uzak yollara\ngeceler oturunca yeşil dallara\ncanalıcı oğul iner serin yerlere\n\nsilinip de gitmiyor yürek acısı\nkaybolan canların bu oğul kaçıncısı\nbilinmezlere oğul yazılan bu canların kaçıncısı\n\nsesini verdim akarsulara\ndalmayasın diye oğul kan uykulara\nsabahlar oturunca karanlıklara\ngöçmen kuşlar iner oğul fidanlıklara\n\nsilinip de gitmiyor yürek acısı\nkaybolan canların bu oğul kaçıncısı\nbilinmezlere oğul yazılan bu canların kaçıncısı\n\nsevdanı verdim dağlar başına\nüfleyesin diye oğul aşk ateşine\nkuzgunlar dolanınca turna peşine\nçoban türküleri oğul akar düşüne\n\nsilinip de gitmiyor yürek acısı\nkaybolan canların bu oğul kaçıncısı\nbilinmezlere oğul yazılan bu canların kaçıncısı",
      "has_external_url": true
    },
    {
      "title": "göçmen kuşlar",
      "entry_id": "65444851",
      "author": "sungerbob",
      "date": "09.01.2017 19:19",
      "content": "eskilerden bir ali rıza binboğa şarkısı.\n\nhttp://trcll.im/olczh",
      "has_external_url": true
    },
    {
      "title": "göçmen kuşlar",
      "entry_id": "71111209",
      "author": "ibisile",
      "date": "01.10.2017 00:37 ~ 19.02.2023 00:53",
      "content": "seçmen kuşlar şimdi nerede, nasıl konaklıyorlar acaba?\n\n\"hayatım göçmen kuşlar gibi gözümün önünden aktı..\"\n\nkonmam dese düşmesi kaçınılmaz, konmayan uzak uçuş kuşu yok.\n\n\" göç mevsimi geldiğinde göçmen kuş bacağına sıçmaya başlarmış.\" çukur çeylen atasözü. kuşlar için doğru olacağını sanmıyorum, bu sözler esas insalara laf sokmak içindir. bana kızkardeşim sarf etmişti, unutmam. gitmeye, ayrılmaya, terk etmeye yakın olan artık ne kendine, ne karşıdakine ne ilişkisine özenir, sıçar batırır. özellikle eşit veya dengeli ilişki değilse. ben de unutmadığıma, alındığıma göre sözün doğru bir tarafı varmış. (bkz: göçmen/@ibisile)\n\n[bazı erginlerin ömrü 24 saat, bir kısmının 1-2 aydır. hayatları birkaç mevsim sürenler kış uykusu na yatar veya daha sıcak bölgelere göç ederler. bunlar yüzlerce kilometrelik yolu uçabilecek güçtedir. birleşik krallık'ta yaygın olan bir tür, havalar soğumaya başlayınca kuzey afrika’ya göç eder. kuşların aksine kelebeklerin göçü tek yön lüdür. amerika'da yaşayan bir çeşidin dışında hiçbiri geri dönmez .] (bkz: kelebek/@ibisile)\n\n(bkz: göçmen kuş)\n(bkz: kuşlar/@ibisile)",
      "has_external_url": false
    },
    {
      "title": "göçmen kuşlar",
      "entry_id": "73246964",
      "author": "heisenbergb",
      "date": "03.01.2018 10:06",
      "content": "ancak bu kadar yakından görülebilirlerdi",
      "has_external_url": true
    },
    {
      "title": "göçmen kuşlar",
      "entry_id": "73247794",
      "author": "lordum",
      "date": "03.01.2018 10:56",
      "content": "gidin sıcak yer neresiyse soğuğu, kışı, açlığı arkada bırakıp berekete doğru gidin.",
      "has_external_url": false
    },
    {
      "title": "göçmen kuşlar",
      "entry_id": "108532312",
      "author": "zagalar",
      "date": "08.06.2020 13:42",
      "content": "insanoğlunun göçmen kuşlarla ilgili ilk yazılı kuş göçü kayıtları, eski yunan yazarları hesiod, homer, herodotus ve aristoteles'in de belirttiği bilinmektedir. bense bu durumun detaylarını okuduğum veteriner fakültesinde ki derslerimde öğrendim.\n\nöncelikle her kuş türü göç etmez dünyada göç eden kuş sayısının 50 milyar olduğu tahmin ediliyor. kuşlar, düşük veya azalan kaynak alanlarından yüksek veya artan kaynak alanlarına ulaşmak ya da yuvalama ve yavrulamak için göç ederler. bu durum için kilometrelerce hatta aylarca havada kalabiliyorlar yanlış duymadınız aylarca.\n\nisviçre'de lund unversity'den araştırmacı ekibine liderlik eden biyolog anders hedenström, ekibiyle birlikte bir ons ağırlığındaki bir kuş sırt çantası yaptılar ve bu çantanın içine bir ivmeölçer ve bir ışık sensörü ile eşleşen bir veri toplayıcı yerleştirdi. bu çantaları bir grup ebabil kuşunun sırtına yerleştirdi sonrasında kuşları tekrar yakaladıklarında verilere göre üçünün 10 ay boyunca hiç yere inmediğini fark etti. kaynak\n\nbir ilginç olayda 1822'de, alman mecklenburg eyaletinde, uzun mesafeli leylek göçünün en eski kanıtlarından biri olan pfeilstörche yani almanca ok leylek ismini verdiler. ok leylek demelerinin nedeni leyleğin üzerinde bir ok bulunmasıydı dönemin bilim adamları oka baktıklarında okun malzemelerini afrikaya özgü bir ağaçtan yapıldığını fark ettiler ve uzun mesafeli kuş göçü için ilk somut kanıt sağlandı. görsel\n\nbu kadar şey öğrendikten sonra bu canlıların kilometrelerce ilerlerken nasıl yön bulduklarına bakalım. göç yolları\n\n-----güneşe göre hareket-----\nalman kuş bilgini gustav kramer kuşların uzun mesafelerde kendilerini nasıl yönlendirebildikleri konusunda araştırmalar yaptı. bunu için hayvanları güneşin farklı bir konumda olduğunu düşündürerek yani kandırıp hayvanların güneşin pozisyonuna nasıl tepki verdiğini test etmesini sağlayan bir aparat yaptı. bu aparatta kuşlar güneşin pozisyonuna göre göre hep güneye dönüyorlardı.\n\n-----biyolojik pusula-----\ncharles walcott adlı bilim insanı 30 yıl boyunca, yabancı bölgelerde serbest bırakılan posta güvercinlerinin evlerini nasıl bulduğunu araştırmakla geçidi. gündüzleri güneşi takip ettiklerini biliyordu faka güneş yokken nasıl yönlendiklerini merak ediyordu. bunu üzerine kuşlara küçük mıknatıslar taktığında manyetik anomalilerin kuşları yanlış yöne sevk ettiklerini ya da yön bulmada karışıklıklar yaşadığını fark etti. daha sonraki incelemelerde göçmen kuşların kafa yapısında bulunan taneciklerin demir açısından zengin bir mineral olan manyetit (fe3o4) olduğu anlaşıldı.\n\n------koku alma koordinat şebekesi------\nbu konu tam olarak netleşmese de, kuşların koku alma mirasını dinozorlardan aldığını düşünülüyor. araştırmalara günümüz kuşların koku alma duyusu asgari 700 km'ye kadar olan mesafelerde yön bulma için vazgeçilmez bir vasıta olduğunu ve havadaki zerrecikleri algılamakta, bunlar yardımıyla yabancı bölgelerde mevki tayini yaptıkları düşünülüyor. fakat bunun için hangi maddelerin söz konusu olduğu şu ana kadar tespit edilememiştir.\n\n-------- yıldız konumları-------\ntabi ki kuşlar sadece gündüzleri uçmuyorlar. gece uçuşlarında kuşların yıldız sistemlerini bir harita gibi kullandıkları bulunmuştur. bunu için planetaryum (güneşin, yıldızların, gezegenlerin ve diğer gök cisimlerinin yapay görüntüsünü oluşturan özel bir yansıtıcı) burada ki deneyde yıldız konumları yer değiştirerek kuşlar salınmış ve kuşlar her seferinde yıldızların konumuna göre yeni rota oluşturmuşlar.",
      "has_external_url": true
    },
    {
      "title": "göçmen kuşlar",
      "entry_id": "116947847",
      "author": "cskn1903",
      "date": "16.12.2020 13:07 ~ 13:10",
      "content": "seyfi yerlikaya’nın tekli çalışması.\n\nsöz & müzik: seyfi yerlikaya\ndüzenleme: mehmethan dişbudak\n\nferdi yarar & rıdvan yarar imzalı klibi buradan izlemek mümkün.\n\nşarkının sözleri ise şu şekilde:\n\n“nasıl başlamalı seni anlatmaya bilemiyorum\no yeşil gözlerine dünyalar mı versem bilemiyorum\nsenin gül tenine saklanmış rüyalar göremiyorum\nkapanır kapılar uzanırken eline tutamıyorum\n\nbiliyorum sen de göçmen kuşlar gibi gideceksin ömrümden\nhatıralarla baş başa kalıp bakacağım ben ardından\ngiderken yanına düşlerimi al bir de seven şu kalbimi\nbir kendine bir de kalbime iyi bak\n\ndenize vurunca gözlerinin rengi ay utanırdı\nkokladığım saçlarının her biri teli cennet gibi kokardı\nyokluğun bir alev yokluğun bir zehir kadehimde\nağır ağır içerim ağır ağır ölürüm sessizce”",
      "has_external_url": true
    },
    {
      "title": "göçmen kuşlar",
      "entry_id": "122287154",
      "author": "zalimkedi",
      "date": "22.04.2021 21:36",
      "content": "200 yıl öncesine kadar kuşların kışları neden ortadan kaybolup baharda neden ortaya çıktıklarına dair net bilgilerimiz yoktu. haliyle kışın nereye gittiklerini de açıklayamıyorduk. kuşların göllerin ya da denizlerin dibinde kış uykusuna yattığını düşünen, hatta kuşların aya gittiğini iddia eden bilim insanları bile mevcuttu.\n\nta ki 1822 yılında boynunda garip bir ok ile yaralanmış bir leylek almanya'da bir kasabaya konana kadar. almanca’da ”oklu leylek” anlamına gelen ”pfeilstorch” adı verilen bu leyleğin boynundaki okun afrika'da yetişen bir ağaç türünden yapıldığı anlaşıldığında bilim insanları kuşların kışları kıtalararası bir yolculuk yaptığını anladılar.\n\ngörsel\n\nyaklaşık olarak 200 yıldır elimizde kuşların göç ettiğini bilmemize rağmen, bu konuda hâlâ birçok cevapsız soru vardır. göçü neyin tetiklediğine, kuşların okyanuslarda nasıl bu kadar uzun süre kaldıklarına, yollarını tam olarak nasıl bulduklarına dair kesin bilgilerimiz yok.",
      "has_external_url": true
    },
    {
      "title": "göçmen kuşlar",
      "entry_id": "134623726",
      "author": "gri balikcil",
      "date": "07.03.2022 15:17 ~ 09.03.2022 14:02",
      "content": "her sene heyecanla beklediğim, iyi ki varlar. kafam yukarıda bekliyorum, her bir tür değişik zamanlarda olsa da, sıra sıra geliyorlar. benim komşum akkarınlı ebabiller, en çok onları bekliyorum. bütün kış onların yerini tatlı cıvıltılarıyla kızılgerdanlar dolduruyor, beni berbat kış günlerinde yalnız bırakmıyorlar sağolsunlar. ama onlar baharda kuzeye uçuyor. sonra en sevdiğim komşum geri geliyor, kanadının altında baharla... onlar gelmeden bahar olmaz. leylekler geldi ama erken geliyor onlar, havalar hala soğuk. ebabiller geldi mi tamamdır, bahar kesin gelmiş demektir.",
      "has_external_url": false
    },
    {
      "title": "göçmen kuşlar",
      "entry_id": "151962935",
      "author": "whatdreamsmaycome",
      "date": "04.05.2023 20:06",
      "content": "ali rıza binboğa’nın epey kenarda köşede kalmış şarkısı. düzenlemesi de, binboğa’nın yorumu da epey iyi.\n\n“bana bana bana bana bana bana oy bana bana banaaaaa” diye gezdirir insanı.",
      "has_external_url": false
    },
    {
      "title": "göçmen kuşlar",
      "entry_id": "153695556",
      "author": "cobanyastigi",
      "date": "19.06.2023 19:52 ~ 20.06.2023 09:16",
      "content": "şuradaki yazı oslo fiyordunda yaşayan bir balık kartalının (ing. osprey) kış için güneye gidişinin bol resimli takibi hikayesi ve karşılaştığı tehlikeler, zorluklar anlatılıyor. yol şaşırtan rüzgarlar, yel değirmenleri, yüksek gerilim hatları avcılar, durak yeri bulamama, sahra çölü, geri dönmeye küresel iklim değişikliği yüzünden geç kalma tehlikesi, eşinin geri dönmemesi, yuvasının helikopter rotası üzerinde olması, vs.\ninsanların tabiata verdikleri zararın en çok göçmen kuşları kötü etkilediği anlatılıyor.\n\ngöç yollarının bazılarında durum hala iyi ama çoğu gittikçe fire veriyor ve haritada kırmızıyla çizilmiş.\n\ngeri döndüklerinde helikopter yüzünden yuvanın olduğu ağacı kesip başka daha uygun bir ağaca bir yuva platformu ve bir kamera koyuyorlar. aynisinden 220 kez yapmışlar, ve kuşun neyi seveceğini iyi biliyorlar. geleni gideni de kameradan görüyorlar.\n\nkuş 7 ay sonra dönüyor. ama bir sorun var. bir hafta önce gelen bir çift yerleşmiş. bizim kuş öbür dişiyi kovuyor. erkek buna kur yapıyor, pisi balığı sunuyor, sırtına çıkıyor ama bizimki tınmıyor, kendi eşini bekliyor. bu ilk eşi değil, daha önceki eşi çok yaşlıymış bizimki kovmuş. eşi çok geç kalırsa belki bu yeniye sonunda evet der diye fikir yürütülüyor. sonunda eşi geliyor. kavga gürültü, genç çapkını kovuyor, ve evliliğe kaldığı yerden devam ediyor.\n\niki ya da dört yavru gelse bizim kuş başarılı sayılacak, fakat o da ne? ilk döllemeden iki hafta sonra ilk yumurta beklenirdi ama dört hafta geçti yumurta filan yok.\nkuşumuz gürk olmuş, yuvada geziniyor, dalların yerlerini değiştirerek bebek odasını hazırlıyor, bir oturuşta yarım saat kuluçkada gibi yatıyor, bu arada yavru yetiştirmek için zaman kısalıyor. gidiş çok kötüye doğru deniliyor.\n\nen sonunda, 21 mayıs günü yuvada tüyler arasında beyaz bir yumurta görülebiliyor. kuşumuz son dakikaya kadar bekledi, sanki bizi düşündürmek için diyor araştırmacı.",
      "has_external_url": true
    },
    {
      "title": "göçmen kuşlar",
      "entry_id": "158474015",
      "author": "olmayacak dualarin amincisi",
      "date": "05.11.2023 09:40",
      "content": "son iki gündür sıklaşmak üzere bir haftadır penceremden gördüğüm, görür görmez hemen fotoğraflarını çektiğim, karşımızdaki tepeden 90 derece yapıp kuzeye döndüklerinde binalar arkasında kaybolana dek izlediğim, arkalarından el sallayıp dua ettiğim güzeller güzelleri.\n\ngüzel bir kare olduğundan değil, çektiklerimin birisi burada . kendilerini görmeyi ben gibi sevenler muhakkak vardır aramızda, ondan koydum. açmasanız da olur yani, kaybedeceğiniz bir şey yok.\n\ngarip (veya yeni normal) olansa şu: kasım başladı ve devam ediyor. bu abi, abla ve kardeşlerimizin en az bir ay önce bu yoldan geçmesi lazımdı. iki ay aslında ya, hadi bir diyelim. nasıl yağmur yağarken kuşlar ötmeye başlayınca yağmurun 3-5 dakikaya dineceğini biliriz, aynı şekilde göçmen kuşlar da bize mevsimleri, gelecek kışın uzunluğunu, yazın başlangıcını... filan verir. gördüğüm kadarıyla kalışlarında bir değişim yok ama göç mevsimleri iki ay attı - yani ahir ömrümüzde, dünyadaki mevsimlerin iki ay yer değiştirdiğini görmek de varmış. bilmediğimiz bir şey değil ya bu, kuşlar da teyit ediyor işte.\n\ncümlesi kışlaklarına sağ selamet gitsin, bebeciklensin, torunlansın, seneye de iyi haberler de getirerek yaylaklarına daha büyük, daha güçlü ve daha mutlu dönsünler inşlallah.",
      "has_external_url": true
    },
    {
      "title": "göçmen kuşlar",
      "entry_id": "161688786",
      "author": "dolaysiztumlec",
      "date": "19.02.2024 04:59",
      "content": "bu olmamalı çektikleri: (bkz: giresun'da çöplerin içinde dolaşan göçmen kuşlar)",
      "has_external_url": false
    },
    {
      "title": "göçmen kuşlar",
      "entry_id": "163950597",
      "author": "justus jonas",
      "date": "30.04.2024 01:31 ~ 01.05.2024 21:17",
      "content": "göğün gurbetçileri\nsıla yolunda\nsevinç gözyaşıyla karşılarım her bahar\nvurmayın göçmen kuşları\n\nne zaman görsem\nkıvanç duyarım gökte\nkanatların zafer işaretini\n\nşikagoda soğuk bir nisan sabahı\nmarinada çiçek açan elma dalları\nince üzgün nağmeli\nsekiz heceli bir ses yükseldi\n\nbülbülden içli\nçitkuşundan kederli\nkalbime dokunan bir sesti\nçok aradı gözlerim göremedi sahibini\n\nkulağıma yazdım\nkitaplarda izini sürdüm\nsonunda bildim nağmesini\nak boğazlı serçe ydi\n\nminik serçe meksika’dan kanada’ya\nçırparmış kanatlarını\nve o kadar meşhurmuş ki\nmemleketine özlemi\nşarkı yazılmış dört mısralı feryadına:\n“oh sweet kanada kanada”\n\nhava soğuktu serçe erkenci\nsesi çaresiz ve yorgundu\nmemleketine kavuşamayacağı içine doğdu\nbelli ki\nson şarkısını söylüyordu\n\ngöğün gurbetçileri\nçile yolunda\ngözyaşıyla uğurlarım her sonhabar\nvurmayın göçmen kuşları",
      "has_external_url": false
    }
  ]
}