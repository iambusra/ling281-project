{
  "scrape_info": {
    "timestamp": "2025-11-11T18:08:03.037641",
    "total_entries": 1,
    "input": "dem parti'nin göçmen politikası",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "dem parti'nin göçmen politikası",
      "entry_id": "163611004",
      "author": "komisario palmu",
      "date": "19.04.2024 14:50",
      "content": "naçizane türk kökenli bir seçmenleri olarak kendilerine türkiye'de kalıcı hale gelecek ve önümüzdeki yıllarda tc vatandaşlığı alacak göçmenler hakkında politikalar üretmesi, onları sağcı badem bıyıklıların eline bırakmaması için çeşitli söylemler, etkinlikler ve poltikalar üretmesi gerektiğini düşünüyorum.\n\nmadem ki dem parti bugün türkiye'de bütün ötekilerin (kürt, alevi, gayri müslim, vegan, kadın, lgbt+, sosyalist, yeşil vs.) sesi olmaya adaydır o zaman şu andaki koşullarda \"ötekinin de ötekisi\" olarak yaşayan göçmenleri de kendisine çekmelidir. zira toplumun (bkz: türklük sözleşmesi) etrafında birleşmiş çoğunluğuna karşı sözkonusu göçmenler dem partinin \"doğal\" taraftarıdırlar. sadece onların bu gerçeği görebilmesini sağlamak için gerekli politikaların başlatılması gerekmektedir.\n\ntayyip sonrası dönemde sağdaki parçalanma sonrası olası bir milliyetçi birleşmesi(mhp+iyip+zafer) sonrasında veya ayrımcı belediye başkanlarını bünyesinde barındıran chp'nin olası iktidarında kendi kültürlerine ve kimliklerine sahip çıkmak isteyen tc vatandaşı göçmenlerin kendi hakları konusunda en büyük zararı görecek kesim olacaklarını söylemek de sanırım çok yanlış olmayacaktır. böylesi bu konjonktürde, kendilerine tek sahip çıkacak partinin dem parti olacağı herkes tarafından kabul edilecektir.\n\nancak yapılan anketlerde dem parti taraftarı kürtler arasında bile göçmenlere karşı tavırda olanların olduğu bilinmektedir. bu nedenle yapılması gereken dem partiyi oluşturan bileşenler ile göçmenler arasında politik, siyasi ve söylemsel köprülerin bugünden kurulmasıdır.",
      "has_external_url": false
    }
  ]
}