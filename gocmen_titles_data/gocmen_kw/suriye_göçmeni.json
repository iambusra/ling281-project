{
  "scrape_info": {
    "timestamp": "2025-11-11T18:10:55.989072",
    "total_entries": 2,
    "input": "suriye göçmeni",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "suriye göçmeni",
      "entry_id": "72998793",
      "author": "amphioxusiv",
      "date": "22.12.2017 22:16",
      "content": "mülteciler ne zaman göçmen oldu dedirtir",
      "has_external_url": false
    },
    {
      "title": "suriye göçmeni",
      "entry_id": "83884766",
      "author": "invinoveritas",
      "date": "01.12.2018 14:09",
      "content": "\". . .\ntürkiye, görünüşte, emperyalizmin yıkımından kaçan islam dünyası emekçilerini batı’ya aktaran bir kanaldır. bir anlamda yunanistan’ın, doğu avrupa’nın konumundadır. şu farkla ki kanal, siyasi iktidarın gözetimi, onayı doğrultusunda türkiye’de tıkanmıştır ve ülkemizdeki suriyeli sığınmacılar (geçen yıl) 3,2 milyona ulaşmıştır.\n\nsuriyeliler bugün işgücü piyasasında, ekonomide kalıcı konuma gelmiştir. suriyeliler öncesinde de türkiye ekonomisi büyük boyutlu emek fazlası barındırmaktaydı. üç küsur milyonluk göçmen nüfus, bu yapısal azgelişmişliği daha da pekiştirmiştir.\n\nilk yansımalar, elbette işgücü piyasalarında gözlenecektir. saniye dedeoğlu, tarımda göçmen, suriyeli ve çocuk işçiliği konusunda, kalkınma atölyesi tarafından düzenlenen önemli, değerli araştırmalar yönetmiştir. raporların bir sentezi, “tarımsal üretimde göçmen işçiler: yoksulluk nöbetinden yoksulların rekabetine” başlığı altında (çalışma ve toplum, 2018 / 1) yayımlandı. bulgularından bir bölümünü aktarayım.\n\ndedeoğlu üç ülkeden göçmen işçileri karşılaştırıyor: suriyeliler, gürcüler, azeriler… suriyeli işçiler, karadeniz ve kuzey doğu anadolu bölgesinde üçer aylık vizelerle çalışan gürcü ve azeri işçilerden çok daha kalabalıktır. “geçici koruma altında yabancı” konumundadır ve büyük çoğunluğu ile kayıtlıdır. tarımda çalışma izni almadan istihdam edilebilmektedirler. 6-14 yaş aralığındaki çocukların ortalama yüzde 20’si de çalışmaktadır.\n\nbu emek deposunun önemli bir bölümü tarımda mevsimlik, gezici işçi olarak istihdam edilmektedir. suriyeliler, tüm işgücü piyasalarında, dedeoğlu’nun ifadesiyle “yoksulların rekabeti”ni yoğunlaştırmaktadır.\n\nmalatya’lı bir işçiden nakledelim: “suriyeliler geldi, iş bitti. türkiye’nin fakiri yok mu? patronun da işine geliyor ucuz olduğu için. geçen yıl malatya’da normal yevmiye 40 lira iken [suriyeli işçi,] bahçe sahibine 20 lirayı gösteriyor, buna çalışırım diyor.”\n\ndedeoğlu’nun çukurova’da pamuk tarlalarında yürüttüğü alan çalışmasının sonuçlarına da göz atalım: “geçmişte kaynak kent urfa, adıyaman, siirt, van, diyarbakır, batman ve mardin’di. şimdi… yerli işgücü ile rekabet yerleşmektedir [ve] adana’da çadır alanlarında yaşayan işçilerin önemli bir kısmı artık suriyelidir. daha önce adana’ya gelen yerli işçilerin bir kısmı konya ve eskişehir gibi pancar üretiminin yaygın yapıldığı illere doğru kaymış, bir kısmı da gezici mevsimlik tarım işçiliğini bırakmıştır. kırsal antagonizm farklı grupların çatışma riskini de beraberinde getirmektedir.”\n\nböylece, almanya, fransa, avusturya’da göçmenler / “yerliler” karşıtlığı, türkiye’de de benzer nesnel koşullarda tüm gerilimleriyle birlikte yaşanmaktadır.\n\nsuriyeli göçmenler söz konusu olduğunda türkiye de batı emperyalizm gibi “ektiğini biçmektedir”. akp iktidarı, abd ile işbirliği içinde suriye yıkımına, cihatçı, erzak, silah aktarımı, eğitim yoluyla aktif katkı yapmış; böylece suriye’den sığınmacı akımını tetikleyen dış aktörlerden biri olmuş; göçmenlerden “nasibini” de fazlasıyla almıştır.\n\nbatı’da ve türkiye’de “göçmenler / yerliler karşıtlığı” paraleldir; ama, politik alana farklı biçimlerde yansımaktadır.\n\navrupa neo-faşizminin sert göçmen karşıtlığı içinde olduğunu belirttim. türkiye’nin faşizmi ise iktidardadır ve sığınmacı suriyelilerden hoşnuttur; yakınmamaktadır. üç milyonu aşkın sığınmacının türkiye’ye girmesi, yerleşmesi, iktidarın koruyucu kanatları altında mümkün olmuştur.\n\nsuriyelilere destek, resmî söylemde insancıl gerekçelere dayanıyor. ötesine gitmemiz gerekiyor. akp bir sermaye partisidir ve kayıt-dışı göçmen istihdamından palazlanan inşaatçıların, orta-boy burjuvazinin, (malatyalı işçinin “ucuz işçi işine geliyor” dediği) patronların çıkarları gereği mi?\n\nherhalde öyledir. ama, herhalde, daha ciddi nedenler de vardır.\n\nsuriyeliler üzerindeki araştırmalarda, bu nüfusun ideolojik, politik eğilimleri, ülkelerindeki muhalif hareketlerle bağlantıları, türkiye siyasetine bakışları hakkında bulgulara rastlamadım.\n\nanketlerle belirlenemeyecek konular da var. suriyeli cihatçıların türkiye’ye yerleşmiş artıkları kaç kişidir? hangi örgütlerden?\n\nbugünkü iktidarın, islamcı faşizmin “yeni türkiye tasarımı” içinde bu gruplara ve türkiye’deki suriyelilerin tümüne önemli, karanlık roller, eylem görevleri vermemesi düşünülebilir mi?\n\ndedeoğlu’nun bulguları, türkiyeli ve suriyeli emekçiler arasındaki karşıtlıkları “yoksulların rekabeti” olarak betimliyor. yukarıdaki sorular ise türkiye toplumunun geleceği, halkımızın yarını için ciddi tehditlere işaret ediyor.\n\nbana kalırsa türkiye’nin ilerici, aydınlanmacı, solcu akımları suriyeliler konusunda, malatyalı işçinin bugünkü çıkarlarını ve türkiye toplumunun yarınki gönencini gözeten bir çizgi benimsemelidir: ülke bütünlüğü içinde demokratik, laik bir suriye’yi hedefleyen barış… sonrasında türkiye’deki suriyelilerin vatanlarına dönmesi… \"\n\nkorkut boratav\nhttp://haber.sol.org.tr/…eliler-siyasetciler-251804",
      "has_external_url": true
    }
  ]
}