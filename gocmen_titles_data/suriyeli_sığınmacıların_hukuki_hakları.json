{
  "scrape_info": {
    "timestamp": "2025-11-11T18:05:29.059374",
    "total_entries": 1,
    "input": "suriyeli sığınmacıların hukuki hakları",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "suriyeli sığınmacıların hukuki hakları",
      "entry_id": "135141931",
      "author": "selahattineyyubi",
      "date": "19.03.2022 19:01 ~ 19:27",
      "content": "öncelikle suriyliler ülkemizde mülteci değiller. geçici koruma statüsünde bulunuyorlar.\n\n\"bir takım hakları var, geri gönderemezsiniz\" deniyor ama bu cumurbaşkanlığı kararı ile kabul edilen \"geçici koruma yönetmeliği\" ile bir takım haklar verilmiş.\n\nyani uluslararası hukuka göre temel insan hakları dışında türkiye cumhuriyeti'nin aldığı kararlar aleyhine kullanılabilecek haklara sahip değiller.\n\nülkelerinde yaşanan iç savaş sebebiyle yaşadıkları toprakları terk ederek kitlesel akınla türkiye’ye gelen suriyeliler, geçici koruma yönetmeliği ile birlikte “geçici koruma” altına alınmış ve ülkelerinde istikrarlı bir ortam oluşuncaya dek türkiye’de kalmalarına imkân sağlanmıştır.\n\ntürkiye, geçici koruma rejimi kapsamında acil ve temel ihtiyaçlarını karşılamak suretiyle suriyelilere koruma ve yardım sağlamaya devam etmektedir. daha önceden de değinildiği üzere geçici korumada amaç, acil ve geçici koruma ihtiyacı olanların koruma altına alınmasıdır. koruma ihtiyacı ortadan kalktığında, geçici korunanların kendi hür iradeleriyle geri dönmeleri esastır.\n\nülkemize sığınan suriyeliler açısından bakıldığında da, savaşın sona ermesi ve ülkenin tekrar istikrara kavuşmasıyla birlikte suriyelilerin ülkelerine geri dönecekleri düşünülmüştür.\n\n(afad) tarafından 2013 yılında yapılan “türkiye’deki suriyeli sığınmacılar 2013 saha araştırması”, bu konuda dikkat çekici\nveriler sunmaktadır. araştırma sonuçlarına göre, kamplarda yaşayan suriyelilerin yüzde 56’sı ve kamp dışında yaşayan suriyelilerin yüzde 63’ü, ülkelerindeki karışıklıklar sona erdiğinde suriye’ye dönmeyi planlamaktadır. kamplarda yaşayanların yüzde 25’i ve kamp dışında yaşayanların yüzde 15’i ise, suriye’de yönetim değiştiği zaman dönmeyi planlamaktadır.\n\nkamplarda yaşayanların yaklaşık yüzde 9’u ve kamp dışında yaşayanların yaklaşık yüzde 10’u, suriye’de yaşadıkları şehirdeki karışıklık sona erdiği zaman dönmeyi planlamaktadır. kamplarda yaşayanların yüzde 5’i ve kamp dışında yaşayanların yüzde 8’i, suriye’ye\nhiçbir zaman dönmeyi düşünmemektedir.\n\nbu araştırma 2013 yılında yapılmıştı. şimdi suriyelilerin ülklerine dönme eğilimleri daha düşük.\n\nfakat!\n\ntürkiye'nin suriyelileri göndermesinin önünde bir engel yok. türkiye görevini yerine getirmiş ve çatışmalar devam ederken kapılarını açık tutmuştur. suriyelerin geri dönemsi için ülkelerinde rejimin değişmesi gibi şart yok. sadece kendi arzularıyla geri gönderilebilecekleri iddiası ise komik!",
      "has_external_url": false
    }
  ]
}