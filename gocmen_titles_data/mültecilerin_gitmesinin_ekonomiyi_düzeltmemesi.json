{
  "scrape_info": {
    "timestamp": "2025-11-11T17:54:06.461628",
    "total_entries": 4,
    "input": "mültecilerin gitmesinin ekonomiyi düzeltmemesi",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "mültecilerin gitmesinin ekonomiyi düzeltmemesi",
      "entry_id": "165923931",
      "author": "sayiklamalar",
      "date": "02.07.2024 13:20 ~ 17:15",
      "content": "kastım \"madem öyle mülteciler gitmesin.\" değil. dikkat çekmeye çalıştığım şey sorunlarımızın çokluğu ve kaynağı.\n\ntürkiye'nin ve dünyanın büyük birkaç sorunundan birinin mülteci krizi olduğunu görüyorum. mültecilerin ülkemizde kalmaları da keza bununla birlikte ilerleyen büyük bir sorun.\n\nbuna ek olarak beni korkutan bir başka ihtimal de var. mültecilerin ülkemizden gittiği senaryoda, konut piyasası geriler mi peki? yoksa bu yeni normali çoktan satın aldık mı?\n\ndevletin mültecilere ayırdığı kaynaklar vatandaşa yönlendirilir mi, yoksa yoksulluğa alışan vatandaş yine kaldığı yerden sefalete devam ederken boşa çıkan bu kaynaklar finansal elite daha da fazla ve lezzetli bir pay olarak aktarılır mı?\n\nanlatmaya çalıştığım şey şu: toplum olarak mülteci konusunda bağırıp çağırmak ve galeyana gelmek dışında, sistemli, kararlı, istikrarlı, aktif bir duruş ve tavır gereksinimimiz var.\n\niktidarın ve muhalefetin eylemlerini yönlendirecek toplum iradesinin, yaşadığımız krizleri açıklamak için önümüze koyulan bahanelerin ötesine odaklanabilmesi lazım. biz bu işin sorumluları değiliz, detaylarda kaybolmak ve ince hesaplar yapmak bizi ilgilendirmiyor, zamanında belli kararları biz vermedik, aksiyonları biz almadık. hepimiz diplomasi uzmanı olmak zorunda değiliz. insan ve vatandaş olmanın tanımı gereği beraberinde hak olarak getirdiği yaşam gereksinimlerimizi haklı olarak talep ediyoruz. bunun ötesindeki tartışmalar bize konumumuzu ve ihtiyaçlarımızı unutturmamalı, krizden sorumlu olanların düşünüp taşınması gereken şeyleri onların yerine bizim hesap etmememiz lazım.\n\nne istiyoruz?\n\nbedenen, madden ve mânen güvenli bir hayat istiyoruz.\n\nhakketiğimiz ücreti kazanmak, kazandığımızla gelecek endişesi duymadan yaşayabilmek istiyoruz.\n\nsağlık, huzur ve mutluluk istiyoruz.\n\nişleyen, tarafsız, şeffaf ve verimli bir adalet mekanizması istiyoruz.\n\nbireysel alanlarımız ve öznel yaşantımız üzerinde kimseye hesap vermeden söz sahibi olmak istiyoruz.\n\nkendini müdafaa etme kapasitesi olmayan kimseler ve canlılar için güvenlik ve yaşam hakkı istiyoruz.\n\ntoplumun ufkunu genişletecek, yaşam algısını yükseltecek, bilgisini, kabiliyetlerini, insanlık vasıflarını pekiştirip pratiğe dökebilemelerini sağlayacak ve bunu arzulayan herkesin erişebileceği bir eğitim sistemi istiyoruz.\n\nne çalışanların ne de hastaların mağdur olmadığı, emeğe saygılı, yaşama değer veren, ihtiyaç sahibi herkesin erişimine açık, örgün bir sağlık hizmeti istiyoruz.\n\nduygu ve düşünce dünyalarımızı derinlikli, inceliki, nitelikli bir şekilde yaşayıp, hayatı çıplak gözle görebileceğimiz, buhranlara ve paranoyalara saplanıp kalmayan, tıkanık ve güdük olmayan bir fikir dünyasını mümkün kılan inanç ve düşünce hürriyeti istiyoruz.\n\nyaşama motivasyonunu yükselten ve varoluşun acımasızlığı karşısında anlam, hikmet ve sevgi üretebilen bir kültürel yaşantı zemini istiyoruz.\n\nbir arada yaşama, sevme, sahip çıkma, şefkat gösterme odaklı bir örfî algı istiyoruz.\n\nkimseye kendimizi ispat etmek için değil, rekabet etmek ve yenmek için değil, insan olmak buna değer olduğu için, buna layık olduğumuz için insanca, anlamlı, derin ve zarif bir hayat istiyoruz.\n\nsürekli geçmişle hesaplaşmaktan kurtulmak ve yüzümüzü umut dolu yarınlara dönebilmek istiyoruz.\n\nömrümüz boyunca aldığımız nefese ve yaşadığımız zaman boyunca harcadığımız emeğe talip olan güç, fırsat, kaynak ve irade sahipleri her kimse, bize bunları borçlular.\n\nbunu nasıl başaracakları, dünyamız nasıl cehenneme çevrilirken bize sorulmadıysa ve ayrım yapılmadan herkesin canı yandıysa, bedel ödediyse, yine aynı şekilde herkesin razı olacağı bir şekilde bu krizi çözecek olanların sorunudur. bu kumar bize sorulmadan oynanmıştır, şimdi bedeli ödemek de bizim derdimiz olmamalıdır.\n\nbiz, yükümlü değiliz, alacaklıyız. alacağımızı nasıl temin edeceğini, yükümlü olan düşünsün. zira halk kendi adına üzerine düşen sorumluluğu yerine getirmiştir, oyunu vermiş, askerliğini yapmış, vergisini ödemiş, yasasına uymuştur. ülkede iç savaş mı çıkmış? meclis mi yakılmış? topyekûn greve mi gidilmiş? hayır, bu toplum sistemi işler kılmak için emek sarf etmiş ama kurulan sistem topluma vaad ettiği faydayı sunamamış, mutsuzluk üretmiştir.\n\nartık birbirimizle, bizi bu hale getirenlerin düşünmesi gereken şeyler üzerinden kavga etmememiz lazım. sorunu biz yaratmadık, çözüm konusunda birbirini yemesi gerekenler biz değiliz.\n\nbizim insanca taleplerimiz var. başka dertlerimiz yok, dünyaya hükmetmek istemiyoruz, kimseye kendimizi ispat etme borcumuz da yok.\n\neğer taleplerimiz karşılanmayacaksa da, müsebbibi kimse çıksın kendi eleştirisini versin. toplum adına devraldığı imkan ve iradeyi, sorunlarımızı çözebilecek ehliyet ve duygusal olgunluğa sahip yetkin kimselere devredip gitsin. bu kadar basit.\n\nsorunları biz yaratmadık ki biz tartışalım. herşey sosyal medyada çözülecekse meclis kapansın gitsin, herkes kendi geçimi için kara kara yöntem düşünecekse, insanca ve hakça kazanamayacaksa sermaye çeksin gitsin.\n\nmutlu etmeyen gölge de etmesin, kendi kabahatinin izahına da bizi dahil etmesin.\n\nartık yapay gündemlerde boğumayı bırakıp, bir olup, \"hakkımı ver!\" vakti gelmiştir.",
      "has_external_url": false
    },
    {
      "title": "mültecilerin gitmesinin ekonomiyi düzeltmemesi",
      "entry_id": "165924009",
      "author": "gijjikli",
      "date": "02.07.2024 13:23",
      "content": "akp olduktan sonra, nufüs 40 milyona da düşse değişen bir şey olmayacak.\n\nsorunun kendisi olmakla birlikte, yeni ve çözümü çok zor sorunlar üreyen bir yapılanmadır akebe.\n\nbu toprakların tüm günahlarının bedelidir.",
      "has_external_url": false
    },
    {
      "title": "mültecilerin gitmesinin ekonomiyi düzeltmemesi",
      "entry_id": "165924042",
      "author": "yasamakbudegill",
      "date": "02.07.2024 13:25",
      "content": "gece sokakta yürürken biraz daha güvenli olmak bile beni mutlu edecektir. bunu parayla satın alamazsınız zaten, çok daha kıymetli bir şey ekonomiden.",
      "has_external_url": false
    },
    {
      "title": "mültecilerin gitmesinin ekonomiyi düzeltmemesi",
      "entry_id": "165924083",
      "author": "0game",
      "date": "02.07.2024 13:26",
      "content": "--- spoiler ---\n\nonların yavrulaması için harcanan hastane paraları yeter lan, manyak mısın?!?\n--- spoiler ---",
      "has_external_url": false
    }
  ]
}