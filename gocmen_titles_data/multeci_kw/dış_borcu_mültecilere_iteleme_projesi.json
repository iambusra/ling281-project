{
  "scrape_info": {
    "timestamp": "2025-11-11T17:51:02.031837",
    "total_entries": 1,
    "input": "dış borcu mültecilere iteleme projesi",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "dış borcu mültecilere iteleme projesi",
      "entry_id": "146042028",
      "author": "psycho dad",
      "date": "07.12.2022 10:29 ~ 20:46",
      "content": "organize işler filminde asım noyan'ın ustası olan izzet ayna'nın bir tabut dümeni vardır:\n\nmahallenin delisi bir tabuta konur. tabut sanki gerçek bir cenazeymiş gibi omuzlarda taşınmaya başlanır. bu sahte cenaze taşıması sırasında çevredeki insanlardan sürekli yardım istenir. bu kişilerden bazıları toplum baskısından, bazıları iyi niyetinden tabutu taşımak için tabutun altına girdikçe, dümenciler bir bir tabutun altından çıkar. öyle bir zaman gelir ki; dümencilerin hepsi tabutu taşımayı bırakmış, tabut cenazenin nereye götürüleceğini bile bilmeyen random insanların elinde kalmıştır.\n\nişte o sahne: https://youtu.be/rse7lfnp_0g?t=99\n\nneyse konunun fikirsel altyapısını oluşturduğumuza göre ultra mantıklı dış borcu mültecilere yıkma planımızı anlatmaya geçiyorum.\n\nplanımızın iki ayağı var: 1. çaktırmadan türkleri ülkeden çıkarmak 2. mültecileri aynı hızla ülkeye almak.\n\na. ülkeden türkleri çıkarmak: biliyorsunuz ülkemiz sürekli beyin göçü veriyor. bu sayı her yıl katlanarak artıyor. gidenler ülkenin en okumuş kesimi, yanlarında oldukça büyük bir know-how ve hatırı sayılır bir sermaye götürüyorlar. bu bizim için çok iyi bir gelişme. çünkü gittikleri ülkeler (henüz mültecilere dış borcu yıkmak gibi dahiyane fikirlere sahip fikiradamlarına, böyle bir fikri icra edecek kahraman bir hükümete, buna sabredecek aziz bir millete sahip olmadıklarından) hesap kitap yapıp, her yıl belirli sayıda göçmen alan ülkeler. yani bu ülkelere belirli sayıda adam gönderme hakkımız var, bu nedenle en iyi adamlarımızı göndermemiz lazım ki gidenler orada tutunsun, iş kursun, belki buradakilerden adam başı 5-10 kişiyi sonradan gittikleri yerlere alsınlar.\n\nşimdi konudan sapıyor gibi oluyoruz ama burada detaya girmek mecburiyeti doğdu. ülkedeki en okumuş, en başarılı, en elit kitleyi yani bir nevi ülkenin kaymak tabakasını planımızın ortaya çıkma riskine girmeden nasıl bu ülkeden başka yerlere göndereceğiz? tabi ki onları yurtdışına gitmeye motive ederek.\n\nmesela bir devlet kurumuna bir mühendis mi işe alınacak? hemen sınav yapıyoruz. sınav yapmamızın nedeni kesinlikle en iyiyi seçmek değil. en kötüsünü bulup seçip alacağız ki, en iyi mühendis kendini 6 aya kanada'ya atıversin? peki en kötüsünü nasıl bulacağız? yani sırf sınavda düşük puanlıları almak da yetmez, mesela 100 üzerinden 50 alan 5 kişi çıktı diyelim. bunların en kötüsü hangisidir? bunu tespit etmek için parti il ve ilçe başkanlıklarından yardım alacağız. onlar mahalle mahalle çalışıp, o işi en kötü yapacak kişiyi bir nevi referans sistemiyle belirleme görevi vereceğiz. (dıj güçler de bu operasyonumuzu sanki particilik, torpilcilik yapıyormuşuz gibi algılayacak ve planımız deşifre olmayacak.) böylece yurtdışına göndermek istediğimiz cevher gibi adamları bu ülkeye bir kuru maaşla bağlamamış, aksine onların önünü açmış olacağız.\n\ngirişimciler için ise mevzuat ve vergi uygulamalarını kullanacağız. örneğin birisi bir teknoloji geliştirdi/kullandı diyelim. hemen bir kanun hükmünde kararnameyi yapıştırıyoruz ve o teknolojinin kullanımını yasaklıyoruz. girişimci yaptığı o kadar yatırımı ve çalışmayı ziyan edemeyeceğine göre atıyor kendini estonya'ya. mesela güzel bir yazılım yapıp dünya'ya satan birisi mi var? %20 olan kurumlar vergisini %25 e çekiyoruz ki girişimcinin yurtdışına gitme motivasyonu artsın, üstüne %15 stopaj, %18 kdv derken girişimcimiz ingiltereden kiralık ev bakmaya başladı bile.\n\nsanatçı, düşünür, yazar falan zaten azıcık özgürlüklerini kısıtlasak, hapse falan bir kaç tanesini atsak onlar da fransa'ya kapağı atarlar.\n\nçok iyi üniversitelerimiz var, bunlardaki hocalar dünyanın her yerinde hocalık yapabilecek kapasitedeler. hah işte o üniversitelerden birinin başına rektör diye özel seçilmiş bir adam atıyoruz mesela, sonra da üniversite'ye bu klas hocaların yanına bunlar da sizinle eşdeğer diye saçma sapan elemanları dolduruyoruz. örneğin üniversite'de %100 ingilizce eğitim mi veriliyor? yapıştırıyoruz dil sınavından 25 almış insanlara öğretim üyesi sıfatını. 3 ay sonra bir bakıyoruz bizim hocalar isviçre'de, avusturya'da derse giriyorlar.\n\neğitim, girişim ve liyakat sorununu yukarıda anlattığım gibi çözdüğümüzde zaten ortaya otomatik olarak iki avantajlı durum çıkacak: işsizlik ve ekonomik kriz. bu ikisi de diğer insanları ülkeden gitmeye motive edecektir. (merak etmeyin ekonomik krizde işsizlik artacak ancak kayıtdışı çalışma artacaktır. yani bu durumun mültecilerin ülkemizde tutunmasına bir zararı yok.)\n\nb. mültecileri ülkeye doldurmak: bu kısım ise göreceli olarak daha basit. ülkemize milyonlarca suriyeli geldi ve bunlar gitmiyor, gitmeyecekler. sayıları kimilerinde 7-8 milyon. 5-6 milyon da afgan gelir. nereden baksan 1-2 milyon özbek-türkmen-gürcü-ermeni türkiye'de kaçak çalışıyordur. moritanyalısından endonezyalısına kadar her türlü kaçak işçi, düzensiz göçmen ve mülteci çok şükür bizde bulunuyor. bunlar zaten cepte. ama çok zorlanırsak, bir kaç afrika ve orta doğu ülkesiyle karşılıklı olarak vizeleri kaldırırırız, bizden onlara 100-150 kişi turistik amaçlı gezmeye giderken, onlardan bize 2-3 milyon göçmen akar. planımızı uygulamamız da bir 5-10 sene sürse, elimizdeki mülteci ve göçmen sayısı doğal yollarla (eşeyli üreme) yeterli sayıya gelecektir.\n\nyani özetle planımızın uygulaması basit: bir yandan sınırsız ve sorgusuz milyonlarca mülteciyi ülkeye alacağız, diğer yandan ülkenin en iyi eğitimlilerini, girişimcilerini, kafası çalışan her yurttaşını liyakatsiz atamalar, saçma sapan yüksek vergiler, özgürlüklere ölçüsüz müdahaleler, işsizlik ve ekonomik krizler ile bezdirip ülkeden kaçıracağız.\n\nsonunda mülteciler ellerinde milyarlarca dolar dış borçla ortadoğu'nun ortasında kala kalacaklar.",
      "has_external_url": true
    }
  ]
}