{
  "scrape_info": {
    "timestamp": "2025-11-11T17:51:55.250686",
    "total_entries": 1,
    "input": "işverenlerin mültecilerden memnun olmaları",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "işverenlerin mültecilerden memnun olmaları",
      "entry_id": "153068478",
      "author": "janna hanim diyeceksiniz",
      "date": "01.06.2023 00:17 ~ 00:22",
      "content": "gün gibi ortada duran gerçektir.\n\nbüyük ortadoğu projesi'nin hedeflerinden biri olan, \"amerika ve avrupa birliği'nin hamiliğinde kurulması planlanan tampon bölgenin -siz devlet diye okuyun- demografisini değiştirme planı\"nın, modern köleliğin yılmaz savunucuları için en kullanışlı ve ilk adımı olan vasıfsız ucuz iş gücünü karşılayacak ne idiği belirsiz mülteci yığınlarının ülkeye doldurulmasından memnun olmaları hiç de şaşırtıcı değildir.\n\nişimiz dolayısıyla gün içerisinde her çeşit insanla muhatap oluyoruz; bu muhatap olduklarımız içinde beni en çok şaşırtanlar ise işveren statüsünde olanlar. işveren dediysem de, özellikle ihracat yapan fabrikatör tipler. bunların -birkaç istisna hariç- neredeyse tamamı mültecilerin sağladığı ucuz iş gücünden aşırı memnun. öyle ki, bu altlarında son model arabalarla dolaşan, yaşadığım şehrin en ayrıcalıklı ve içindeki evlerin tamamı ultra lüks villalardan oluşan semtlerinden birinde yaşayan para babaları utanmadan \"mülteciler olmasa çalıştıracak adam bulamıyoruz\" diye gevrek gevrek konuşuyorlar.\n\nmüteahhitler zaten neredeyse sevinçten kına yakacaklar; onların bu durumdan duydukları memnuniyeti belirtmeye gerek bile duymuyorum. yalnız, küçük bir atölyesi olan ve ürettiklerini yurt dışına satan bir müşterimiz suriyeliler için gülerek, \"valla türklerin yarısı kadar paraya çok daha verimli çalışıyorlar\" dediğinde yüzümün aldığı ifadeden pek memnun kalmamış olacak ki, \"bizimkiler tembel; alınmaca darılmaca yok. hiç çalışmadan para kazanayım istiyorlar\" diye de ekledi.\n\n40'ına yaklaşmış bir insan evladı olarak türkiye'nin en büyük probleminin ahlâk problemi olduğunu her mecrada dile getiririm. bir şeyleri sorgulamaya başladığım yıllardan beri bu fikrim hiç değişmedi. türkiye'deki \" gelir dağılımı adaletsizliği \"nin en büyük nedenlerinden biri olan açgözlülük de nihayetinde bir ahlâk problemidir. işveren işçinin emeğinden çalar, işçi yaptığı işten çalar ve bu kısır döngü sonucunda bugün içinde bulunduğumuz noktaya varırız. doymak bilmeyen bu hırs yumakları yüzünden dünya kocaman bir cehenneme dönüşmüş durumda. zaten söz konusu insan emeğinin sömürülmesi olduğunda kapitalin efendilerinin bu durumdan nasıl memnun olduklarını görmemek için ya bu efendilerden biri ya da ileri seviyede geri zekâlı olmak gerek.\n\nburada günlerdir açılan siyaset başlıklarında yazan saçmalıkları okudukça insanlığa dair umudum gittikçe azalıyor. abuk sabuk insanların peşinden koşan zihinlere ve yazdıklarına baktıkça \"demek ki gerçekten de hak ettiğimizi yaşıyoruz...\" diyorum.\n\nbu mülteci sorununun sorumlularının kapitalden nemalanan para babaları olduğunu anladığımızda bir şeyler değişecek ama daha o noktaya gelmemize çok var anlaşılan...\n\n(bkz: sınıf bilinci)\n(bkz: sınıfsal öfke)\n(bkz: sınıf kini)",
      "has_external_url": false
    }
  ]
}