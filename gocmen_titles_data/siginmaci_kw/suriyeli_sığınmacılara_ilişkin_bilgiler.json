{
  "scrape_info": {
    "timestamp": "2025-11-11T18:03:18.780050",
    "total_entries": 2,
    "input": "suriyeli sığınmacılara ilişkin bilgiler",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "suriyeli sığınmacılara ilişkin bilgiler",
      "entry_id": "46609884",
      "author": "lhuntarn",
      "date": "27.10.2014 14:42 ~ 19.03.2015 20:09",
      "content": "türkiye'de bulunan suriyelilere dair şu bilgilerin yer aldığı derlemedir:\n\n1) neden oldukları olaylar\n2) sayıları ve akıbetlerine ilişkin açıklamalar\n3) devletten aldıkları tartışmalı hizmetler\n4) diğer\n\nderlemeye bu yaz başladım. zaman içinde güncellenmeye devam edecektir.\n\n********************************************************************\n\nsuriyelilerin neden olduğu olaylar\n\n• 13 temmuz 2014: kahramanmaraş’ta, kent merkezinde kalan suriyelilerin ülkelerine dönmelerini isteyen yaklaşık bin kişi sosyal medyadan örgütlenerek sokaklara döküldü. suriyelilere ait bazı dükkan ve araçlar saldırıya uğradı. . . . .\n• 14 temmuz 2014: adana'da esnaf ve suriyeliler arasında işyeri açma konusundaki tartışma nedeniyle, yüzleri eli satırlı maskeli kişiler suriyeli sığınmacıların işyerlerini bastı. . .\n• 16 temmuz 2014: gaziantep'te suriye plakalı otomobilin şoförü dört kişilik bir aileye çarptı. türk vatandaşlar arabanın camlarını kırdılar ve şoförü linç etmek istediler. polisler, öfkeli kalabalığı dağıttı. . .\n• 20 temmuz 2014: gaziantep'te çoğu 18 yaşından küçük yaklaşık 300 kişi, kentteki suriyelileri protesto etmek istedi, polis engelledi ve 20 kişiyi gözaltına aldı. . .\n• 30 temmuz 2014: kayseri’de eli sopalı bir grup sokak sokak dolaşarak suriyelilere saldırmak istedi. . . .\n• 31 temmuz 2014: gaziantep'te suriyeli uyruklu olduğu öğrenilen 3 kişi bir iş yerinden para çalmaya çalışırken, çevredekiler tarafından suçüstü yakalandı. 2 şüphelinin kaçtığı olayda yakalanan 16 yaşındaki suriyeli işyeri çalışanı 21 yaşındaki ali çolak'ı kolundan bıçakladı. olayı gören mahalle sakinlerinin linç etmek istediği suriyeliyi, polis öfkeli kalabalığın arasından uzaklaştırdı. .\n• 12 ağustos 2014: gaziantep'te 62 yaşındaki hıdır çalar,'ev boşaltma' nedeniyle tartıştığı suriye uyruklu kiracısı tarafından bıçaklanarak öldürüldü. mahalle sakinleri, suriyeli'nin barındığı eve saldırmak istedi, polis mahalleliyi biber gazıyla dağıttı. . olayı protesto eden vatandaşlar, kentin çeşitli yerlerinde ellerinde bıçak ve sopalarla gördükleri suriyeliler'e saldırdı. 10 kadar suriyel'inin bıçak ve sopa darbeleriyle yaralandığı olayda, bazı suriye plakalı araçlar da ateşe verildi. . . . olaylar ertesi gün de devam etti. . . olayların yoğunlaştığı semtlerde kalan suriyeli 400 aile tahliye edildi. . kamplara gitmek istemeyen bazı suriyeliler ise şehri terk etmeye başladı. . . . polis, cinayete ilişkin soruşturmada maktule ayrımcılık yaptı. .\n• 14 ağustos 2014: gaziantep'teki olayların ardından kilis’te evleri taşlanan 75 suriyeli kamplara gönderildi. . .\n• 14 ağustos 2014: izmir'in bornova ilçesinde bulunan ayakkabıcılar sitesi'nin çalışanları, çok sayıda suriyelinin ucuz işgücü olarak kullanılmasını protesto etti. .\n• 16 ağustos 2014: gaziantep belediye başkanı fatma şahin yaptığı açıklamada \"arapça tabelalar kaldırılacak, suriyelilerin çalışma hayatı yeniden düzenlenecek, artan kira fiyatları yeni konut yapımıyla çözülecek...\" dedi. .\n• 17 ağustos 2014: ankara'da suriyelilerin kaldığı üç evde yangın çıktı. polis yangınların kundaklama sonucu çıkmış olabileceği tahmininde bulundu. .\n• 18 ağustos 2014: gaziantep ve kilis başta olmak üzere birçok şehirde tırmanan şiddet olaylarından tedirgin olan 500 suriyeli sığınmacının iç savaşın yaşandığı ülkelerine döndüğü açıklandı. .\n• 19 ağustos 2014: gaziantep’te, bu kez suriyelilerin içme suyuna zehir kattığı iddiası ortaya atıldı. belediye başkanı fatma şahin, dedikodunun provokasyon amaçlı çıkarıldığını ifade etti. . .\n• 19 ağustos 2014 iskenderun olayları: hatay'ın iskenderun ilçesi'nde 8 yaşındaki erkek çocuğu a.c.'ye tecavüz ettiği iddia edilen 14 yaşındaki suriyeli b.s. tutuklandı. halk toplanarak suriyelilere olan tepkilerini dile getirdi. . .\n• 21 ağustos 2014: hatay’da ikisi kadın suriyeli 3 sığınmacı, kiraladıkları evde başlarından tabancayla vurularak öldürülmüş olarak bulundu. .\n• 21 ağustos 2014: gaziantep'te suriyelilerin dükkanlarına denetim başladı. .\n• 21 ağustos 2014: zonguldak'taki bir plajda kadınların fotoğrafını çeken dokuz arap linçten son anda kurtuldu. .\n• 25 ağustos 2014: küçükçekmece ikitelli’de suriyeli sığınmacıların mahalledeki çocukları dövdüğü (veya bir genç kızı taciz ettiği .) iddiası üzerine, istanbul da türkiye’nin birçok ilinde olduğu gibi ‘suriyeli istemiyoruz’ eylemlerine sahne oldu. mehmet akif mahallesi’ndeki olaylarda mahalleli akşam saat 20:00 sıralarında ellerinde sopalarla aşık veysel caddesi üzerinde toplandı. vatandaşlar, sokak aralarında suriyelilere ait ev ve iş yerlerinin camlarını sopalarla kırdı. yine suriyelilere ait olduğu iddia edilen bir araba ters çevrilirek parçalanırken, aynı sokak içerisinde bir motosiklet de dereye atıldı. olayların büyümesi üzerine mahalleye çevik kuvvet ekipleri ve toma’lar gönderildi. .\n• 28 ağustos 2014: gaziantep'te bir araya gelen parti ve dernekler, suriyelilere destek eylemi yaptı. suriyelilere karşı yapılan eylemleri sloganlarla protesto eden grup, yapılan yanlış politikadan dolayı hükümete tepki gösterdi. .\n• 29 ağustos 2014: gaziantep'te 85 arapça tabela kaldırıldıi 94 suriyeli esnaf uyarıldı. .\n• 1 eylül 2014: urfa'daki 400 suriyeli ülkesine döndü. .\n• 8 eylül 2014: suriye'deki iç savaştan kaçarak diyarbakır'a gelen suriyelilerden 20 yaşındaki halil vahap, eşi gahavri şeyho ile ilişkiye girdiği öne sürülen 27 yaşındaki zekeriya şeyho'yu boğarak öldürdü. .\n• 18 eylül 2014: mersin’de kürtlerle araplar arasında çıkan taşlı sopalı kavgada 1’i ağır olmak üzere 4 kişi yaralandı. .\n• 20 eylül 2014: kobani sınırındaki mürşitpınar köyüne giden başbakan yardımcısı numan kurtulmuş, içişleri bakanı efkan ala ve tarım bakanı mehdi eker taş yağmuruna tutuldu. . .\n• 28 eylül 2014: şanlıurfa'da suriyelilerin işlettiği kafedeki müşterilerle işletmenin çalışanları arasında'pahalı hesap' tartışması kavgaya dönüştü. polisin coplu müdahalesiyle son bulan kavgada 5 kişi gözaltına alındı. .\n• 4 ekim 2014: konya'da suriyeli ve türk vatandaşlar arasında tezgah açma meselesi nedeniyle çıkan bıçaklı kavgada 3 kişi yaralandı. .\n• 19 kasım 2014: karabük’ün eskipazar ilçesi’nde 64 yaşındaki rahmi kayacuk, evinde elleri arkadan iple bağlanıp sopa ile dövülerek öldürüldü, eşi 63 yaşındaki halime kayacuk da yaralı bulundu. polis, 3 gün önce rahmi kayacuk’un köydeki mandırasında işe başlayan ve cinayetin ardından ortadan kaybolan 3 suriyelinin peşine düştü. .\n• 24 aralık 2014: antalya valiliği'nin 1500 suriyeli'den şehri terk etmelerini istemesinin ertesi gününde manavgat ilçesi'nde tarım işçileri arasında çıkan kavgada 5 kişi yaralandı. suriyelilerin işçileri yaraladığı söylentisi üzerine sığınmacıların kaldığı mahalleye giden yaklaşık 200 kişilik bir grup evlere ve araçlara zarar verdi. . .\n\n********************************************************************\n\nsuriyelilerin sayısına ve akıbetine ilişkin açıklamalar\n\n• 10 ağustos 2014: beşir atalay, suriyelilerin gelecekte ülkelerine dönmeleri üzerine plan yaptıklarını, ancak her ihtimali de değerlendireceklerini söyledi. .\n• 22 ağustos 2014: son zamanlarda yaşanan olaylar nedeniyle, başbakan yardımcısı beşir atalay başkanlığında ankara'da jw marriott hotel'de toplantı yapıldı. atalay, türkiye'de 1 milyon 360 bin suriyelinin barındığını belirtti ve \"bugün itibariyle yaklaşık 220 bin kişi, kamplarımızda barınmaktadır. 22 kampımız vardır. bunlardan bir kısmı çadır bir kısmı konteyner kenttir. nüfusu 35 bini bulan kampımız vardır. şu andaki tespitlerimize göre, 1 milyon 140 bin civarında suriyeli ise kamplar dışında yaşamlarını sürdürmektedir\" açıklamasında bulundu. . ayrıca suça karışan suriyelilerin sınır dışı edileceği belirtildi. .\n• 24 ağustos 2014: afad raporu, suriyelilerle yaşamanın kaçınılmaz olduğunu belirtti. .\n• 22 eylül 2014: başbakan yardımcısı numan kurtulmuş, kobani'deki ışid saldırılarından kaçıp türkiye'ye gelen kürtlerin sayısının 130 bini aştığını açıkladı. .\n• 23 eylül 2014: son göç dalgasıyla 1 milyon 570 bini bulan suriyeli sayısı, 70 ili geride bıraktı. .\n• 25 ekim 2014: maliye bakanı mehmet şimşek: \"türkiye'de 1,5 milyon suriyeli var. bunlara şimdiye kadar 4,5 milyar dolardan fazla para harcadık.\" .\n• 29 ekim 2014: sağlık bakanı müezzinoğlu: \"türkiye'de 1,5 milyondan fazla suriyeli var. ilis, suruç gibi kentlerimizde göçmen nüfus, yerli nüfusu geçti\" .\n• 5 kasım 2014: başbakan yardımcısı numan kurtulmuş: \"türkiye'de 1 milyon 600 bin suriyeli artık kalıcı\" .\n• 7 kasım 2014: antalya emniyet müdürü cemil tombul suriyeli göçmenlerin türkiye'ye kabul edilmesine ilişkin genelgenin antalya'yı kapsamadığını söyleyip \"yasal olmayan yollardan gelenlerin şehri terk etmesini istiyoruz\" dedi. .\n• 10 kasım 2014: chp istanbul milletvekili mahmut tanal’ın soru önergesine başbakan yardımcısı numan kurtulmuş’un cevabı: \"2011 yılından bu yana türkiye’ye sığınan suriyelilerin sayısı 1 milyon 604 bin 352. 21 ekim 2014 itibariyle sığınmacılar için harcanan miktar 4 milyar 413 milyon dolar (9 milyar 939 milyon türk lirası)\" .\n• 1 aralık 2014: afad, reyhanlı'nın %38'inin suriyeli olduğunu açıkladı. .\n• 12 aralık 2014: financial times: \"türkiye'de 1.6 milyon suriyeli var ve uzun süre kalacak gibi görünüyorlar. kamplar dışındaki suriyeliler suça bulaşıyor.\" .\n• 23 aralık 2014: antalya'da 1500 suriyeliye 15 gün içinde kenti terk etmeleri için valilik tarafından tebligat yapıldı. . . .\n• 14 ocak 2015: hatay valisi ercan topaca: \"1 milyon 748 bin kişinin yaşadığı hatay'ın yaklaşık yüzde 15'ini suriyeliler oluşturuyor\" .\n• 17 ocak 2015: numan kurtulmuş: \"suriyeli sığınmacıların sayısı 1,7 milyon. şimdiye kadar harcanan para 5 milyar dolar\" .\n• 17 mart 2015: afad başkanı fuat oktay: \"türkiye şu an kamplarda 265.000, toplamda 1.700.000 suriyeli mülteci ağırlıyor.\" .\n• 17 mart 2015: gaziantep belediye başkanı fatma şahin: \"türkiye'nin suriyeli mültecilere ilişkin yaptığı harcama bedeli 5,3 milyar dolar, avrupa'nınki 300 milyon dolar.\" .\n\n********************************************************************\n\ndevletin hizmetleri\n\n• 8 ekim 2014: çalışma ve sosyal güvenlik bakanı faruk çelik, türkiye'deki suriyelilere kendilerini tanımlayacak kimlikler verileceğini açıkladı. .\n• 23 ekim 2014: suriyeli sığınmacılara çalışma izni ve bedava tedavi hizmeti getiren yönetmelik yürürlüğe girdi. .\n• 11 kasım 2014: çalışma bakanı faruk çelik, üzerinde çalıştıkları düzenlemeyle suriyeli sığınmacıların ‘açık iş‘ pozisyonlarına yerleştirilebileceğini ve işçilerin maaşlarının mevcut asgari ücretin altında olmayacağını açıkladı. .\n• 14 kasım 2014: çalışma bakanı faruk çelik: \"suriyeli sığınmacılara maaş bağlanacak, bu maaş asgari ücretten aşağı olmayacak, yani brütte 1.133, nette ise 891 liranın altında olamayacak\" . (bkz: suriyelilere 1133 tl maaş bağlanması)\n• 18 aralık 2014: devletin diğer suriyeli sığınmacılara yaptığı yardımı ezidi sığınmacılara yapmadığı belirlendi. .\n\n********************************************************************\ndiğer\n\n• 16 ağustos 2014: mersin'deki bir grup suriyeli sığınmacı, kendilerine uzanan yardım eli için beyaz gül ve teşekkür bildirisi dağıttı. .\n• 15 eylül 2014: istanbul'un fatih ilçesinin çarşamba semtinde suriyeli çocuklara arapça eğitim verildiği ortaya çıktı. .\n• 17 eylül 2014: mersin’de suriyeliler tarafından academit medikakent üniversitesi açıldı. .\n• 23 ekim 2014: hacettepe üniversitesi’nin yaptığı kamuoyu araştırması, suriyeli mülteciler hakkında türkiye'de genel görüşün bir hayli olumsuz olduğunu ortaya koydu. .\n• 1 aralık 2014: birleşmiş milletler dünya gıda programı, kaynak yetersizliği nedeniyle farklı ülkelerdeki 1.7 milyon suriyeli'ye gıda yardım kuponu dağıtımını askıya aldı. .\n• 10 aralık 2014: türkiye’ye giren suriyelilerin kimlikleri ve biyometrik bilgilerinin kayıt altına alınması için emniyet’in satın aldığı 7 milyon liralık bilgisayar programının işe yaramadığı ortaya çıktı. hakkında terör, sağlık, kamu güvenliği gibi konularda yaklaşık 16 bin kayıt bulunduğu 5000 suriyeli türkiye'ye giriş yaptı. .\n• 9 ocak 2015: ankara'da hacıbayram semtini mesken tutmuş 300’den fazla suriyeli şafak vaktinde ‘toparlandı.’ suriyelilerin derme çatma evleri de yıkıldı .\n• 20 ocak 2015: şanlıurfa'da suriyelilere yapılacak yardıma şehrin yerlileri de talip olunca izdiham çıktı .\n\n********************************************************************",
      "has_external_url": true
    },
    {
      "title": "suriyeli sığınmacılara ilişkin bilgiler",
      "entry_id": "46609962",
      "author": "halis ayarci",
      "date": "27.10.2014 14:46",
      "content": "sayı içermeyen istatistik olarak beni benden almıştır. kaptanın seyir defteri desek daha doğru olur.",
      "has_external_url": false
    }
  ]
}