{
  "scrape_info": {
    "timestamp": "2025-11-11T18:00:24.772172",
    "total_entries": 1,
    "input": "avrupa birliği'nin sığınmacıları göndereceği ülke",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "avrupa birliği'nin sığınmacıları göndereceği ülke",
      "entry_id": "165357067",
      "author": "protez bacakli kirpi",
      "date": "14.06.2024 21:33",
      "content": "çok çok zor bir soru gerçekten. peki neden bu soruyu soruyorum? çünkü kimse canım ülkemde bu soruyu sormuyor. ben soruyorum: bu sığınmacılar hangi ülkeye gönderilecek? neden bu soru beni geriyor? neden ben bunu dert ediniyorum?\n\nuzun bir süredir tüm dünyada yükselen sağ ve aşırı sağ görüşler nedeniyle görüşler epey farklılık göstermeye ve sesler yükselmeye başlamıştı. özellikle mültecilerin avrupa'da ciddi bir nüfus ile var olması artık insanların canını sıkmaya başladı. sesler epey yükseliyordu ve nitekim son seçimlerde de avrupa halklarının artık ülkelerinde sığınmacı ya da mülteci görmek istemediklerini ciddi ciddi görmeye başladık.\n\nafd'nin almanya'da sızdırılan göçmen planı (bkz: afd'nin göçmenleri toplu sınır dışı etme planı) ile ciddi ciddi dillendirilen \"karşıtlık\" artık bu son dönemeçte birçok avrupa ülkesinde de yüksek sesle dillendirilmeye başladı. düne kadar afd'yi yerden yere vuran olaf scholz bile almanya'nın suçlu sığınmacıları deport etme kararı duyurdu. fransa'da le pen ile sığınmacıların ülkede istenmediğinin sinyalleri verildi. avusturya'da sağcı parti öne geçerken belçika'da başbakan istifa etti. isviçre'de sağcı parti yükselişe geçerken yunanistan'da sağ parti önden önden poz verdi. ispanya yine öyle... tüm bunlar olurken avrupa'nın tamamı sığınmacıları istemediklerini açık açık gösterip seslerini yükseltmeye başladı. görünen o ki tamamı ülkelerinden göndermek istiyor sığınmacıları.\n\no halde cevabını belki de duymak istemediğim(iz) bir soruyu sormak istiyorum: ab'nin göndermek istediği sığınmacılar hangi ülkeye gidecek? bildiğim kadarıyla yasalar değişmezse, ab'de birçok ülkede, kendi ülkesinde yaşam tehlikesi olduğu için ab'deki ülkelerden birine sığınan sığınmacılar kendi ülkelerine dönemiyorlar (almanya yasayı değiştirmeye hazırlanıyor).\n\npeki son kez soruyorum o halde: bu sığınmacılar hangi ülkeye gönderilecek? hangi ülke bu sığınmacıları alacak? hangi ülke bu?",
      "has_external_url": false
    }
  ]
}