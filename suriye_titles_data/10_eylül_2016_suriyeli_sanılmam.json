{
  "scrape_info": {
    "timestamp": "2025-11-10T23:32:30.210639",
    "total_entries": 1,
    "input": "10 eylül 2016 suriyeli sanılmam",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "10 eylül 2016 suriyeli sanılmam",
      "entry_id": "62878675",
      "author": "bellatrixlestrange",
      "date": "11.09.2016 00:48",
      "content": "olay geride bıraktığımız günün 18.00 sularında gerçekleşti. etkisini üzerinden yeni atabildiğim için ancak şu an sizlerle paylaşabiliyorum. bu travmatik anıyı olabildiğince objektif bir gözle anlatacağım, lütfen okumayı bitirdiğinizde vicdanınıza kimin haklı olduğunu sorun ve bir insana suriyeli yaftasını vurmadan önce iki, hatta üç kez düşünün.\n\natölyeden çıktığım için üstüm başım kir, pas içindeydi. akşam tv8 izlerken karşısında atıştırmalık birkaç şey almak için şu an ismini vermek istemediğim, bütçeme uygun bir birleşik mağazalar zincirinin evime en yakın şubesine giriş yaptım. neden tv8 derseniz, yayın akışında genelde eğlenceli ve bana hitap eden programlara yer veriyor. neden mağaza ismini vermek istemediğime gelince, bu acı olay sonucu marka değerlerinin düşmesini istemiyorum.\n\ndevam etmeden önce şunu belirteyim, biraz esmerim ve sakallarım uzun. yani bir zenci 10 esmerse, ben 7 esmerim. tam olarak 7-8 arası. sadece esmer olmasının bir insanı suriyeli sanmak için yeterli sebep olduğunu düşünüyorsanız lütfen yazının devamını okumayın. içeri girdim ve sağlığı zararlı olduğu ölçüde ucuz olan birtakım besinlerin bulunduğu rafa yöneldim. maalesef favori yiyeceğim olan i....r marka yağlı gevrekten kalmamıştı. depoda mevcut olup olmadığını sormak üzere personele yöneldim.\n\nsorumu anlamadı. şunu da söyleyeyim, çocukluğum ve ergenliğim yoğun aile baskısı altında geçtiği için yabancılarla konuşurken sesim biraz garip çıkıyor. daha açık ifade etmek gerekirse söylediklerimi anlamıyorlar. bunu bildiğim için sorumu daha net bir şekilde tekrarladım. bön bön suratıma bakmaya devam ediyordu. ve sonra, aramızdaki iletişim kopukluğuna çözüm bulduğunu düşünmüş olacak ki gözleri parladı, kasaya doğru seslendi:\n\n- hüseyin bir bak hele bura, sen arapça biliyordun di mi?\n\nhüseyin kendisine muhtaç olunmasının verdiği keyifle kasadan çıktı, ağır ağır bize yöneldi. arapça bilmeyen eleman hüseyin'i eliyle işaret ederek, \" anlat hele, şimdi anlat. \", diye sorunu çözmede katkısını esirgemek istemiyordu. la havle çekerek sorumu tekrarladım. arapça bilmesine rağmen hüseyin de anlamadı ve biraz bozuldu. o bana bir soru yöneltti, en azından vurgusundan soru olduğunu anladım ve bir umut evet/hayır sorusu olduğunu düşünerek kafamı salladım.\n\n- bunun lehçesi farklı, suriye'nin köyünden falan bu. siktir et bunu.\n\nhüseyin sorunu çözmüştü. arapça bilmeyen eleman, arapça bilmediği için ona beni siktir etme görevi kalmıştı. söve söve çıktım, nasıl olsa anlamıyorlardı.",
      "has_external_url": false
    }
  ]
}