{
  "scrape_info": {
    "timestamp": "2025-11-11T15:03:19.539713",
    "total_entries": 1,
    "input": "iş yok diye memleketten kaçıp suriyeliye laf etmek",
    "time_filter": null,
    "filters": [],
    "filter_external_urls": false
  },
  "entries": [
    {
      "title": "iş yok diye memleketten kaçıp suriyeliye laf etmek",
      "entry_id": "63934270",
      "author": "karacas",
      "date": "06.11.2016 19:45",
      "content": "aslında başlık `iş yok diye memleketten kaçıp savaştan kaçan suriyelilere laf etmek` şeklinde olacaktı lakin karakter sınırına takıldı normal olarak.\n\nbir arkadaşım okulu bitirdiği gibi soluğu istanbul'da aldı. bahanesi de okuldan sonra apar topar istanbul'a göçen birçok insan gibi iş imkanlarının fazla oluşuydu. kendisi merkezi konumdaki bir ilçede kümesten hallice bir eve hatırı sayılır paralar ödüyor. aldığı maaşın yarısından fazlası kiraya gidiyor. faturalar yol parası derken kendisine hiç para kalmıyor anlayacağınız. elbette bütün bunlardan son derece rahatsız. son yıllarda artan trafik ve insan kalabalığı da bu arkadaşımızı rahatsız eden nedenler arasında. bu kadar rahatsızsan neden memlekete dönmüyorsun diye sordum kendisine. aslında okuduğu şehirde ya da memleketinde rahatlıkla iş bulabileceği bir mesleğe sahip fakat oralarda daha az maaşa çalışmak zorunda kalacağı için dönmek istemediğini söyledi. oysaki burada aldığı maaş rutin harcamalarına bile yetmiyor fakat umurunda bile değil. her neyse muhabbet esnasında yanımıza suriyeli bir kadın yanaşıp para istedi. istemez olaydı. bizimki bir celallendi. efendim şehri yaşanmaz hale getirmişler savaşmak yerine ülkelerini bırakıp kaçmışlar onlar yüzünden rahat yürüyemez olmuşuz falan. e sen de iş yok maaş az vs. diye memleketinden kaçıp istanbul'a geldin adamlar savaştan kaçıp gelmişler ona mı laf ediyorsun! demek istedim ama diyemedim sevgili sözlük.\n\nsuriyelilerin ülkeyi getirdikleri halden herkes kadar ben de rahatsızım, ırkçılıkla falan suçlayacaksanız yavaş gelin çünkü benim sorunum adamların milliyetiyle değil vandallıklarıyla. ama kalkıp da savaştan kaçan insanlara neden kalıp savaşmadınız diye hesap sormuyorum böyle bir hakkım yok çünkü. fakat nedense kendi memleketinde kalıp mesleki birikimiyle bir şeyler yapmak, gerekiyorsa sistemle savaşıp memleketini kalkındırmak yerine yakaladığı ilk fırsatta istanbul'a kaçan adamlar savaştan kaçan suriyelilere hesap sorabiliyorlar. çok garip.",
      "has_external_url": false
    }
  ]
}